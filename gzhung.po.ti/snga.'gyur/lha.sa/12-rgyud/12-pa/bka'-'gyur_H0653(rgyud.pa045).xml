<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="91" index="45"/>
<offset page="677" line="1" col="7"/>
<range start="1" end="106"/>
<title>བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་ལག་པ་སྟོང་དང་མིག་སྟོང་དང་ལྡན་པའི་ཆོ་ག་ཞིབ་མོ། </title>
<section>རྒྱུད། </section>
<volume>པ</volume>
<status asof="31Jan2012">not checked</status>
</info>
<pageset>
<page index="1" id="340A">བྱང་ཆུབ་སེམས་དཔའ་འཕགས་<line/>
པ་སྤྱན་རས་གཟིགས་དབང་ཕྱུག་ལག་པ་སྟོང་དང༌། མིག་སྟོང་དང་ལྡན་པའི་ཆོ་ག་ཞིབ་མོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་<line/>
འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་ཤཱཀྱ་ཐུབ་པ་རི་གྲུ་འཛིན་ན་བྱང་ཆུབ་སེམས་དཔའ་འཕགས་པ་སྤྱན་རས་<line/>
གཟིགས་དབང་ཕྱུག་གི་གནས་ན་རིན་པོ་ཆེ་བཀོད་པའི་འཁོར་གྱི་ཁྱམས་ན་བཞུགས་ཤིང༌། བཅོམ་ལྡན་འདས་རིན་པོ་ཆེའི་སེངྒེའི་ཁྲི་ལ་བཞུགས་ཏེ། ཁྲི་དེ་ནི་<line/>
རིན་པོ་ཆེའི་མཆོག་སྣ་ཚོགས་དུ་མས་སྤྲས་པ། རིན་པོ་ཆེ་སྣ་བདུན་གྱི་རྒྱལ་མཚན་རྣམས་ཀྱིས་ཡོངས་སུ་བརྩེགས་པ། ལྷའི་བ་དན་དབྱངས་པ་སྟེ། དེའི་<line/>
ཚེ་སངས་རྒྱས་བཅོམ་ལྡན་འདས་སེངྒེའི་ཁྲི་དེ་ཉིད་ལ་བཞུགས་ནས་འདི་སྙམ་དགོངས་ཏེ། ངས་བྱང་ཆུབ་སེམས་དཔའ་ཐམས་ཅད་འཛིན་པའི་གཟུངས་<line/>
བཤད་གོར་མ་ཆག་སྙམ་དུ་དགོངས་སོ། །བྱང་ཆུབ་སེམས་དཔའ་སེམས་དཔའ་ཆེན་པོ་དུ་མ་དང་ཐབས་ཅིག་ཏུ་བཞུགས་པ་ལ་འདི་ལྟ་སྟེ། བྱང་ཆུབ་སེམས་<line/>
</page>
<page index="2" id="340B">དཔའ་གཟུངས་ཀྱི་དབང་ཕྱུག་རྒྱལ་པོ་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་རིན་པོ་ཆེའི་རྒྱལ་པོ་དང༌། བྱང་ཆུབ་སེམས་དཔའ་སྨན་གྱི་རྒྱལ་པོ་དང༌།<line/>
བྱང་ཆུབ་སེམས་དཔའ་སྨན་གྱི་སྡེ་དང༌། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་དང༌། བྱང་ཆུབ་སེམས་དཔའ་མཐུ་ཆེན་ཐོབ་པ་དང༌།<line/>
བྱང་ཆུབ་སེམས་དཔའ་པདྨའི་སྤྱན་དང༌། བྱང་ཆུབ་སེམས་དཔའ་བཀོད་པ་ཆེན་པོ་དང༌། བྱང་ཆུབ་སེམས་དཔའ་རིན་པོ་ཆེའི་སྙིང་པོ་དང༌། བྱང་ཆུབ་སེམས་<line/>
དཔའ་དཔལ་གྱི་སྙིང་པོ་དང༌། བྱང་ཆུབ་སེམས་དཔའ་རྡོ་རྗེའི་སྙིང་པོ་དང༌། བྱང་ཆུབ་སེམས་དཔའ་ནམ་མཁའི་སྙིང་པོ་དང༌། བྱང་ཆུབ་སེམས་དཔའ་བྱམས་<line/>
པ་དང༌། བྱང་ཆུབ་སེམས་དཔའ་ཀུན་ཏུ་བཟང་པོ་དང༌། བྱང་ཆུབ་སེམས་དཔའ་འཇམ་དཔལ་ལ་སོགས་པ་བྱང་ཆུབ་སེམས་དཔའ་ཆེན་པོ་རྣམས་ཀྱང་དེ་བཞིན་<line/>
གཤེགས་པ་ཐམས་ཅད་ཀྱི་སྤྱི་བོ་ནས་དབང་བསྐུར་བ། ཆོས་ཀྱི་རྒྱལ་པོ་ཆེན་པོ་རྣམ་ཐོས་ཀྱི་སྲས་ཤ་སྟག་དང་ཐབས་ཅིག་གོ །འོད་སྲུང་ཆེན་པོ་ལ་སོགས་པ་<line/>
གང་དག་གིས་ཉན་ཐོས་དག་གི་ས་བཅུ་སྤྱད་པར་གྱུར་པ། ཉན་ཐོས་ཀྱི་དགེ་འདུན་དཔག་ཏུ་མེད་པ། གྲངས་མེད་པ། ཚངས་པ་དུང་ལ་སོགས་པ་ཚངས་རི་<line/>
</page>
<page index="3" id="341A">༄༅། །ཀྱི་ལྷའི་བུ་དུ་མ་དང༌། ལྷའི་བུ་ས་འཚོ་ལ་སོགས་པ་ལྷའི་བུ་དུ་མ་དང༌། རྒྱལ་པོ་ཆེན་པོ་བཞི་འཕགས་སྐྱེས་བོ་ལ་སོགས་པ་དུ་མ་དང་<line/>
ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་དང༌། མི་དང༌། མི་མ་ཡིན་<line/>
པ་དུ་མ་དང༌། ཀླུའི་རྒྱལ་པོ་ནུས་པའི་དྲ་བ་ལ་སོགས་པ་ཀླུའི་རྒྱལ་པོ་དུ་མ་དང༌། ལྷའི་བུ་མོ་གཞོན་ནུའི་མིག་ལ་སོགས་པ་འདོད་པ་ན་སྤྱོད་པའི་ལྷ་དུ་མ་དང༌།<line/>
དགོན་པའི་ལྷ་དུ་མ་དང་ཡང་ཐབས་ཅིག་གོ །འབབ་ཆུ་དང༌། མཚོ་བྲན་དང༌། ཁྲོན་པ་དང༌། ཆུ་ཀླུང་དང༌། ཆུ་ཀླུང་ཆེན་པོ་དང༌། སྨན་དང༌། རྩྭ་དང༌། ཤིང་<line/>
གེལ་པ་དང༌། ནགས་ཚལ་དང༌། ནགས་ཁྲོད་དང༌། གཙུག་ལག་ཁང་དང༌། ཁྱིམ་དང༌། ཆུ་དང༌། མེ་དང༌། རྡུལ་གྱི་རི་དང༌། ས་དང༌། རྒྱལ་པོའི་ཁབ་<line/>
དང༌། མཆོད་རྟེན་དང༌། དྲི་གཙང་ཁང་ལ་སོགས་པ་ན་གནས་པའི་ལྷ་ཐམས་ཅད་ཀྱང་དེར་འདུས་སོ། །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་<line/>
གཟིགས་དབང་ཕྱུག་འཁོར་ཆེན་པོ་དེའི་ནང་ན་འདུག་པས། རྫུ་འཕྲུལ་མངོན་པར་ཤེས་པའི་འོད་ཟེར་རྣམས་ཀྱིས་མ་ཚོར་བར་ཕྱོགས་བཅུའི་སངས་རྒྱས་ཀྱི་ཞིང་<line/>
</page>
<page index="4" id="341B">རྣམས་ཁྱབ་པར་སྣང་བར་བྱས་ཤིང༌། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཡང་གསེར་གྱི་ཁ་དོག་ལྟ་བུར་བྱས་སོ། །ལྷ་དང༌། ཀླུ་ཐམས་ཅད་<line/>
དང༌། ལྷ་མཆོག་ཐམས་ཅད་ཀྱི་ཁང་པ་དག་ཀྱང་ཁྲོལ་ཞེས་གཡོས་སོ། །ཆུ་ཀླུང་དང༌། ཆུ་ཀླུང་ཆེན་པོ་དང༌། རྒྱ་མཚོ་ཆེན་པོ་དང༌། རི་ཁོར་ཡུག་དང༌། རི་བོ་རི་རབ་<line/>
དང༌། རྡུལ་གྱི་རི་དང༌། རི་ནག་པོ་ཐམས་ཅད་ཀྱང་ཤིན་ཏུ་གཡོས་སོ། །ཟླ་བ་དང༌། ཉི་མ་དང༌། རིན་པོ་ཆེ་དང༌། མེ་དང༌། གཟའ་དང༌། སྒྱུ་སྐར་གྱི་འོད་ཀྱང་མོག་<line/>
མོག་པོར་བྱས་སོ། །བྱང་ཆུབ་སེམས་དཔའ་གཟུངས་ཀྱི་དབང་ཕྱུག་རྒྱལ་པོས་ལྟས་རྨད་དུ་བྱུང་བ་དེ་མཐོང་ནས་ལྟས་སྔོན་མ་མཐོང་བ་ལ་ཐེ་ཚོམ་སྐྱེས་ཏེ། དེ་སྟན་<line/>
ལས་ལངས་ཏེ་ཐལ་མོ་སྦྱར་ཏེ་རྫུ་འཕྲུལ་མངོན་པར་ཤེས་པའི་ལྟས་འདི་སུས་བགྱིས་ཞེས་སངས་རྒྱས་བཅོམ་ལྡན་འདས་ལ་ཚིགས་སུ་བཅད་པས་ཞུས་པ། དེང་<line/>
སུས་བྱང་ཆུབ་ཡང་དག་མཐར་ཐུག་གྱུར། །ཐམས་ཅད་ལྡན་པའི་འོད་ཟེར་སུ་ཡིས་བཏང༌། །འཇིག་རྟེན་མགོན་པོ་ཅི་སླད་ཕྱོགས་བཅུ་ཡི། །ཞིང་རྣམས་གསེར་མཆོག་<line/>
འདྲ་བར་གནས་པར་གྱུར། །སྟོང་གསུམ་འདི་ནི་ཅི་སླད་ཚིག་པ་འདྲ། །དེང་འདིར་སུ་ཞིག་གིས་ནི་དབང་ཐོབ་ལགས། །སྔོན་ཆད་མ་བྱུང་རྫུ་འཕྲུལ་སྟོབས་སུས་བསྟན།།<line/>
</page>
<page index="5" id="342A">༄༅། །སུ་ཡིས་འདིར་ནི་ཞིང་མང་གཡོས་པར་བགྱིས། །ཅི་སླད་ལྷ་དང་ཀླུ་རྣམས་ཁྱིམ་འཁྲུགས་ཤིང༌། །གཞལ་མེད་ཁང་མཆོག་དག་ཀྱང་རབ་<line/>
འགུལ་དང༌། །ཐམས་ཅད་སྐྲག་ནས་རྣམ་པར་བལྟ་ཞིང་མཆིས། །ཅི་ཡི་སླད་དུ་སྟོང་གསུམ་གཡོས་པ་དང༌། །གང་གིས་འཁོར་འདིར་ཐེ་ཚོམ་སྐྱེས་གྱུར་དེའི། །རྒྱུ་དང་<line/>
སུ་ཡི་མཐུ་ལགས་མ་འཚལ་ན། །ཅི་སླད་རྫུ་འཕྲུལ་མངོན་ཤེས་བསྟན་བགྱིས་པ། །རྒྱལ་བ་བྱམས་པའི་ཐུགས་ཅན་བཀའ་སྩལ་གསོལ། །བཅོམ་ལྡན་འདས་<line/>
ཀྱིས་བྱང་ཆུབ་སེམས་དཔའ་གཟུངས་ཀྱི་དབང་ཕྱུག་རྒྱལ་པོ་ལ་བཀའ་སྩལ་པ། ཀྱེ་རིགས་ཀྱི་བུ། ཁྱོད་ལ་སོགས་པ་འདི་ལྟར་ཤེས་པར་གྱིས་ཤིག །ད་ལྟར་འཁོར་<line/>
གྱི་དཀྱིལ་འཁོར་འདི་ན་བྱང་ཆུབ་སེམས་དཔའ་སེམས་དཔའ་ཆེན་པོ་མིང་འཕགས་པ་སྤྱན་རས་གཟིགས་དབང་ཕྱུག་ཅེས་བྱ་བ་ཞིག་ཡོད་དེ། འདི་ནི། བསྐལ་པ་དུ་<line/>
མ་ནས་འགྲོ་བའི་དོན་མཐར་ཕྱིན་པ། བྱམས་པ་དང༌། སྙིང་རྗེ་དང༌། ཐབས་ལ་མཁས་པ། བསྒོམས་པས་སྒྲུབ་པ་དང༌། གཟུངས་ཀྱི་སྒོ་རྣམས་ལ་ནུས་པ་དང་ལྡན་<line/>
པ་སྟེ། སེམས་ཅན་ཀྱི་ཁམས་ཐམས་ཅད་ལ་ཞི་བ་དང༌། བདེ་བར་འདོད་པས་རྫུ་འཕྲུལ་གྱི་སྟོབས་ཆེན་པོ་འདི་ཕྱུང་ངོ༌། །བཅོམ་ལྡན་འདས་ཀྱིས་དེ་སྐད་ཅེས་<line/>
</page>
<page index="6" id="342B">བཀའ་སྩལ་པ་དང༌། དེ་ནས་དེའི་ཚེ་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་སྟན་ལས་ལངས་ཏེ་གོས་ལེགས་པར་བགོས་ནས་སངས་<line/>
རྒྱས་བཅོམ་ལྡན་འདས་ལ་ཐལ་མོ་སྦྱར་ཏེ་འདི་སྐད་ཅེས་གསོལ་ཏོ། །བཙུན་པ་བཅོམ་ལྡན་འདས། བདག་ལ་སྙིང་རྗེ་ཆེན་པོའི་རང་བཞིན་གྱི་གསང་སྔགས་སྙིང་<line/>
ལྟར་བཟུང་བ་མཆིས་ཏེ། སེམས་ཅན་གྱི་ཁམས་ཐམས་ཅད་ཀྱིས་ཕན་པ་དང༌། བདེ་བ་ཐོབ་པར་བགྱི་བ་དང༌། སྡིག་པའི་ལས་ཐམས་ཅད་དང༌། ལས་ལྕི་བ་རྣམས་<line/>
འབྱང་བར་བགྱི་བ་དང༌། བགེགས་དང་མི་ཁོམ་པ་རྣམས་ཡོངས་སུ་སྤང་བར་བགྱི་བ་དང༌། དགེ་བའི་ཕྱོགས་བསོད་ནམས་ཐམས་ཅད་འཕེལ་བར་བགྱི་བ་དང༌། དགེ་<line/>
བའི་རྩ་བའི་ས་བོན་ཐམས་ཅད་ཡོངས་སུ་རྫོགས་པར་བགྱི་བ་དང༌། འཇིགས་པ་དང༌། གནོད་པ་ཐམས་ཅད་ཡོངས་སུ་སྤང་བ་དང༌། མཆོག་ཐམས་ཅད་མྱུར་དུ་<line/>
ཡོངས་སུ་རྫོགས་པར་བགྱི་བའི་སླད་དུ་བདག་ད་དེ་བརྗོད་པར་འཚལ་ན། བཅོམ་ལྡན་འདས། ཐུགས་བརྩེ་བའི་སླད་དུ་ཐུགས་རྗེས་བདག་ལ་ངེས་པར་གནང་བར་<line/>
མཛད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། ཀྱེ་རིགས་ཀྱི་བུ་ཤིན་ཏུ་སྙིང་རྗེ་ཆེན་པོ་དང་ལྡན་པ་ཁྱོད། སེམས་ཅན་རྣམས་ལ་ཕན་པ་དང༌། བདེ་བའི་<line/>
</page>
<page index="7" id="343A">༄༅། །ཕྱིར་གསང་སྔགས་གང་བརྗོད་པར་འདོད་པ་འདི་ད་ལྟར་ལེགས་པར་ཁྱོད་ཀྱི་དུས་ལ་བབ་ཀྱི། མྱུར་དུ་སྨྲོས་ཤིག །སངས་རྒྱས་བཅོམ་<line/>
ལྡན་འདས་དང༌། དེ་བཞིན་དུ་སངས་རྒྱས་བཅོམ་ལྡན་འདས་ཐམས་ཅད་ཀྱང་རྗེས་སུ་ཐུགས་རང་ངོ༌། །སངས་རྒྱས་བཅོམ་ལྡན་འདས་ལ་བྱང་ཆུབ་སེམས་<line/>
དཔའ་འཕགས་པ་སྤྱན་རས་གཟིགས་དབང་ཕྱུག་གིས་ཡང་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་གིས་དྲན་པ་བསྐལ་པ་དུ་མ་འདས་པར་<line/>
གྱུར་པ་ན་འདིར་སངས་རྒྱས་བཅོམ་ལྡན་འདས་འོད་ཟེར་སྟོང་གི་རྒྱལ་པོ་དག་པར་གནས་པ་ཞེས་བགྱི་བ་བྱུང་སྟེ། སངས་རྒྱས་བཅོམ་ལྡན་འདས་འགྲོ་བའི་<line/>
བླ་མ་དེས་བདག་ལ་བྱམས་པས་དྲན་པར་བགྱི་བ་དང༌། སེམས་ཅན་ཐམས་ཅད་ལ་ཕན་པར་བགྱི་བའི་སླད་དུ། ཐུགས་རྗེ་ཆེན་པོས་སྙིང་ལྟ་བུ་འདི་ཡོངས་<line/>
སུ་རྫོགས་པ་དང༌། མི་ལྡོག་པ་དང༌། རྒྱས་པར་བཤད་དེ། གསེར་གྱི་ཁ་དོག་ལྟ་བུའི་ཕྱག་བདག་གི་མགོ་ལ་བཞག་ནས་འདི་སྐད་ཅེས། ཀྱེ་རིགས་ཀྱི་བུ་<line/>
ཁྱོད་ཀྱིས་མ་འོངས་པའི་སྡིག་པ་ཅན་གྱི་དུས་ཀྱི་སེམས་ཅན་ཐམས་ཅད་ལ་ཕན་པ་དང༌། བདེ་བ་ཆེན་པོ་བྱ་བའི་ཕྱིར་སྙིང་[?] སྔགས་འདི་ཟུངས་<line/>
</page>
<page index="8" id="343B">ཤིག །ཅེས་བཀའ་སྩལ་ཏོ། །བདག་ནི། དེའི་ཚེ་ཐོག་མ་ཉིད་དུ་ས་དད་པོ་ལ་གནས་པར་གྱུར་ཏོ། །འདི་ལྟར་བདག་གིས་གསང་སྔགས་འདི་ལན་གཅིག་ཐོས་པས་དེ་<line/>
ཉིད་ན་གནས་བཞིན་དུ་ས་བརྒྱད་པ་དེས་པར་རྟོགས་པར་གྱུར་ཏོ། །བདག་གིས་དེའི་ཚེ་སྙིང་ལ་བབ་པ་དང༌། དགའ་བ་དང༌། ཡིད་བདེ་བ་ཐོབ་ནས་དེ་ཉིད་དུ་བདག་<line/>
གིས་སྨོན་ལམ་འདི་སྐད་བཏབ་སྟེ། འདི་ལྟར་བདག་མ་འོངས་པའི་དུས་ན་སེམས་ཅན་ཐམས་ཅད་ལ་ཕན་པ་དང༌། བདེ་བ་དང༌། ཞི་བར་བགྱིད་ནུས་པར་འགྱུར་ཞེ་<line/>
ན། ད་ངེས་པར་བདག་གི་ལུས་ལ་ལག་པ་སྟོང་དང༌། མིག་སྟོང་ཡོངས་སུ་རྫོགས་པར་གྱུར་ཅིག་ཅེས་བགྱིས་པ་དང༌། སྨོན་ལམ་དེ་སྐད་བཏབ་མ་ཐག་ཏུ་དེ་ཉིད་<line/>
ན་མཆིས་བཞིན་དུ་ལག་པ་སྟོང་དང༌། མིག་སྟོང་ཡོངས་སུ་རྫོགས་པར་གྱུར་ཏོ། །ཕྱོགས་བཅུ་དག་ཏུ་ས་ཆེན་པོ་ཡང་རྣམ་པ་དྲུག་ཏུ་གཡོས་སོ། །ཕྱོགས་བཅུ་ནས་<line/>
སངས་རྒྱས་བཅོམ་ལྡན་འདས་ཐམས་ཅད་ཀྱིས་འོད་ཟེར་སྟོང་སྟོང་བདག་གི་སྟོང་དུ་བཀྱེ་ནས་ཕྱོགས་བཅུའི་འཇིག་རྟེན་གྱི་ཁམས་མཐའ་ཡས་པ་སྣང་བར་གྱུར་<line/>
ཏོ༑ ༑དེ་སླན་ཆད་སངས་རྒྱས་བཅོམ་ལྡན་འདས་དུ་མའི་འཁོར་གྱི་དཀྱིལ་འཁོར་རྣམས་སུ་ཡང་དང་ཡང་དུ་རྙེད་ཅིང་ཐོས་ཏེ། དེ་དག་གི་སྤྱན་སྔར་གཟུངས་སྔགས་<line/>
</page>
<page index="9" id="344A">༄༅། །འདི་བཟུང་ངོ༌། །ཡང་དགའ་བ་དང་མགུ་བ་དུ་མ་སྐྱེས་པར་གྱུར་ཏོ། །བདག་གིས་བསྐལ་པ་དུ་མར་སྐྱེ་བ་དང༌། འཆི་བ་ངེས་པར་རྟོགས་པ་<line/>
ཕྲ་མོ་ཐོབ་པར་གྱུར་ཏོ། །དེ་སླན་ཆད་རྟག་ཏུ་བརྗོད་ཅིང་བཟུང་སྟེ་བསྐྱུད་པར་མ་གྱུར་ཏོ། །གཟུངས་སྔགས་འདི་གཟུང་བའི་དོན་དུ་བདག་གང་དང་གང་དུ་སྐྱེས་པར་<line/>
རྟག་ཏུ་སངས་རྒྱས་བཅོམ་ལྡན་འདས་རྣམས་ཀྱི་སྤྱན་སྔར་པདྨ་ལས་བརྫུས་ཏེ་སྐྱེས་ནས་མའི་མངལ་དུ་སྐྱེ་བ་བཟུང་བར་མ་གྱུར་ཏོ། །དགེ་སློང་ངམ། དགེ་སློང་<line/>
མའམ། དགེ་བསྙེན་ནམ། དགེ་བསྙེན་མའམ། ཁྱེའུ་འམ། བུ་མོ་གང་ལ་ལ་ཞིག་བརྗོད་ཅིང་འཛིན་པར་འཚལ་བ་དེས་སེམས་ཅན་ཐམས་ཅད་ལ་བྱམས་<line/>
པའི་བསམ་པ་དང༌། སྙིང་རྗེའི་བསམ་པའི་སེམས་བསྐྱེད་པར་བགྱིའོ། །ཐོག་མར་བདག་བརྗོད་པའི་འོག་ཏུ་སྨོན་ལམ་ཆེན་པོ་འདི་སྐད་གདབ་པར་བགྱི་སྟེ།<line/>
བཙུན་པ་སྤྱན་རས་གཟིགས་དབང་ཕྱུག་སྙིང་རྗེ་ཅན་ཁྱོད་ལ་ཕྱག་འཚལ་ལོ། །བདག་ངེས་པར་ཤེས་རབ་ཆེན་པོའི་མིང་ཐོབ་པར་གྱུར་ཅིག །བཙུན་པ་སྤྱན་རས་<line/>
གཟིགས་དབང་ཕྱུག་སྙིང་རྗེ་ཅན་ཁྱོད་ལ་ཕྱག་འཚལ་ལོ། །བདག་ངེས་པར་སེམས་ཅན་ཡོངས་སུ་སྐྱོབ་པར་གྱུར་ཅིག །བཙུན་པ་སྤྱན་རས་གཟིགས་དབང་<line/>
</page>
<page index="10" id="344B">ཕྱུག་སྙིང་རྗེ་ཅན་ཁྱོད་ལ་ཕྱག་འཚལ་ལོ། །བདག་ངེས་པར་མྱུར་དུ་ཐབས་ལ་མཁས་པ་ཐོབ་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་སྙིང་རྗེ་ཅན་ཁྱོད་<line/>
ལ་ཕྱག་འཚལ་ལོ། །བདག་ངེས་པར་ཤེས་རབ་ཀྱི་གྲུར་ཞུགས་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་སྙིང་རྗེ་ཅན་པོ་ཅན་ཁྱོད་ལ་ཕྱག་འཚལ་ལོ། །བདག་<line/>
ངེས་པར་མྱུར་དུ་མྱ་ངན་ལས་འདས་པའི་རི་ལ་འཛེག་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་སྙིང་རྗེ་ཆེན་པོ་ཅན་ཁྱོད་ལ་ཕྱག་འཚལ་ལོ། །བདག་ཚུལ་<line/>
ཁྲིམས་ཀྱི་རྐང་པ་དང་ལྡན་ཞིང་ལམ་མྱུར་དུ་ཐོབ་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་སྙིང་རྗེ་ཆེན་པོ་ཅན་ཁྱོད་ལ་ཕྱག་འཚལ་ལོ། །བདག་<line/>
ངེས་པར་མྱུར་དུ་མྱ་ངན་ལས་འདས་པའི་རི་ལ་འཛེག་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་སྙིང་རྗེ་ཅན་པོ་ཁྱོད་ལ་ཕྱག་འཚལ་ལོ། །བདག་<line/>
ངེས་པར་མྱུར་དུ་འདུས་མ་བྱས་ཀྱི་ཁྱིམ་དུ་འཇུག་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་སྙིང་རྗེ་ཅན་ཁྱོད་ལ་ཕྱག་འཚལ་ལོ། །བདག་མྱུར་དུ་<line/>
ཆོས་ཀྱི་སྐུ་དང་གཅིག་ཏུ་གྱུར་ཅིག །གང་གི་ཚེ་བདག་རལ་གྲིའི་རི་དེ་ལ་འགྲོ་བ་ན་རལ་གྲིའི་རི་དེ་བསྙིལ་ཞིང་ཞིག་པར་གྱུར་ཅིག །གང་གི་ཚེ་བདག་མེ་མ་མུར་གྱི་<line/>
</page>
<page index="11" id="345A">༄༅། །ནང་དུ་འགྲོ་བ་ན་མེ་མ་མུར་དེ་རང་མེད་པར་གྱུར་ཅིག །གང་གི་ཚེ་བདག་སེམས་ཅན་དམྱལ་བའི་ལམ་དུ་འགྲོ་བ་ན་སེམས་ཅན་དམྱལ་བ་<line/>
རྣམས་རང་བཞིན་གྱིས་སྟོང་པར་གྱུར་ཅིག །གང་གི་ཚེ་བདག་གཤིན་རྗེའི་འཇིག་རྟེན་དུ་འགྲོ་བ་ན་ཡི་དྭགས་རྣམས་རང་ཚིམ་པར་གྱུར་ཅིག །གང་གི་ཚེ་བདག་ལྷ་མ་<line/>
ཡིན་གྱི་གནས་སུ་འགྲོ་བ་ན་དེ་དག་གི་སེམས་རང་དུལ་བར་གྱུར་ཅིག །གང་གི་ཚེ་བདག་དུད་འགྲོ་རྣམས་སུ་འགྲོ་བ་ན་དེ་དག་ཡེ་ཤེས་ཆེན་པོའི་དེ་ཁོ་ན་རང་ཐོབ་<line/>
པར་གྱུར་ཅིག །ཅེས་དེ་ལྟར་སྨོན་ལམ་དེ་སྐད་བཏབ་ནས་དད་པ་ལྡན་ཞིང་སེམས་ཀྱིས་དྲན་པར་བགྱིས་ལ་བདག་གི་མིང་བརྗོད་པར་བགྱིའོ། །དེ་ནས་ཡང་བདག་<line/>
གི་སློབ་དཔོན་འདི་ལྟ་སྟེ། དེ་བཞིན་གཤེགས་པ་འོད་དཔག་མེད་རྟག་ཏུ་དྲན་པར་བགྱིའོ། །དེ་ནས་གསང་སྔགས་འདི་བརྗོད་པར་རིགས་སོ། །ནུབ་གཅིག་ལ་<line/>
འདི་ལན་ལྔ་བརྗོད་ན། བདག་ཉིད་ཀྱི་སྐྱེ་བ་དང༌། འཆི་བ་བསགས་པའི་ལས་ལྕི་བ་སྟོང་ཕྲག་བརྒྱ་དང༌། བྱེ་བ་སྟོང་ཕྲག་བཅུ་བསགས་པ་རྣམས་སྤོང་བར་<line/>
འགྱུར༑ བྱང་བར་འགྱུར་རོ། །ཡང་བཅོམ་ལྡན་འདས་ལ་གསོལ་པ། བཙུན་པ་བཅོམ་ལྡན་འདས། ལྷ་དང་མི་ཐམས་ཅད་སྙིང་རྗེ་ཆེན་པོའི་རང་བཞིན་གྱི་<line/>
</page>
<page index="12" id="345B">གཟུངས་སྔགས་ཀྱི་གཞི་འདི་ཇི་ལྟ་བ་བཞིན་དུ་བརྗོད་ཅིང་འཛིན་ན། གལ་ཏེ་དེ་དག་འགུམ་པའི་དུས་ཀྱི་ཚེ་ཕྱོགས་བཅུ་ནས་སངས་རྒྱས་བཅོམ་ལྡན་འདས་རྣམས་དེའི་<line/>
སྟེང་དུ་ཕྱག་རྐྱོང་ཞིང་འདི་སྐད་ཅེས། ཁྱོད་གང་དུ་སྐྱེ་བར་འདོད། གང་དང་གང་དུ་སྨོན་ལམ་བཏབ་པ་དེར་སོང་ཞིག་ཅེས་གསུང་ངོ༌། །ཡང་བཅོམ་ལྡན་འདས་ལ་<line/>
འདི་སྐད་ཅེས་གསོལ་ཏོ། །བཙུན་པ་བཅོམ་ལྡན་འདས། མིའམ་མི་མ་ལགས་པ་གང་ཞིག་སྙིང་རྗེ་ཆེན་པོའི་རང་བཞིན་གྱི་གསང་སྔགས་འདི་བརྗོད་ཅིང་འཛིན་<line/>
ལ། དེ་གལ་ཏེ་ངན་སོང་གསུམ་དུ་ལྷུང་བར་གྱུར་ན། བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མ་གྱུར་<line/>
ཅིག །གང་ཞིག་གིས་གསང་སྔགས་འདི་བརྗོད་ཅིང་བཟུང་ལ་སངས་རྒྱས་བཅོམ་ལྡན་འདས་ཐམས་ཅད་ཀྱི་འཇིག་རྟེན་གྱི་ཁམས་སུ་སྐྱེ་བ་མ་ཐོབ་ན། བདག་<line/>
སངས་རྒྱས་སུ་མ་གྱུར་ཅིག །ཡང་སུ་ཞིག་གིས་གསང་སྔགས་འདི་བརྗོད་ཅིང་བཟུང་ལ། དེས་ཏིང་ངེ་འཛིན་དང༌། སོ་སོ་ཡང་དག་པར་རིག་པ་དུ་མ་མ་ཐོབ་ན།<line/>
བདག་སངས་རྒྱས་སུ་མ་གྱུར་ཅིག །ཡང་སུ་ཞིག་གིས་གསང་སྔགས་འདི་བརྗོད་ཅིང་བཟུང་ལ། ཚེ་གཅིག་གིས་ཡིད་ལ་བསམ་པ་ཐམས་ཅད་ཡོངས་སུ་མ་<line/>
</page>
<page index="13" id="346A">༄༅། །རྫོགས་པ། འདི་སྙིང་རྗེ་ཆེན་པོའི་རང་བཞིན་གྱི་སྙིང་པོ་ཞེས་བགྱི་བའི་མིང་ཐོབ་པར་མི་འགྱུར་རོ། །སུ་སྡིག་པ་བགྱིད་པ་དང༌། མ་དག་<line/>
པ་ནི། མ་གཏོགས་སོ། །བུད་མེད་སུ་ཞིག་བུད་མེད་ཀྱི་ཆོས་ལ་ཡིད་བྱུང་ནས་བདག་སྐྱེས་པར་གྱུར་ཅིག་ཅེས་འཚལ་ཏེ། སྙིང་རྗེ་ཆེན་པོའི་རང་བཞིན་གྱི་གཟུངས་<line/>
སྔགས་ཀྱི་གཞི་འདི་བརྗོད་ཅིང་བཟུང་ལ། དེ་བུད་མེད་ཀྱི་ལུས་ལས་མ་གྱུར་ཅིང་སྐྱེས་པའི་ལུས་མ་ཐོབ་ན། བདག་བྱང་ཆུབ་མངོན་པར་རྫོགས་པར་འཚང་རྒྱ་<line/>
བར་མ་གྱུར་ཅིག །གལ་ཏེ་འཛིན་པར་བགྱིད་པས་དེ་ལ་ཐེ་ཚོམ་ཅུང་ཟད་ཙམ་ཞིག་བགྱིས་ན། གདོན་མི་འཚལ་བར་ཡིད་ལ་བསམ་པ་བཞིན་དུ་མི་འགྲུབ་བོ། །<line/>
གང་གིས་དགེ་འདུན་གྱི་བཟའ་བ་དང༌། ཐུག་པ་དང༌། ནོར་དང༌། འབྲུ་འཕྲོག་གམ། ཆུང་གསན་ཏེ་གང་ལ་སངས་རྒྱས་སྟོང་གིས་བཤགས་སུ་གནང་བས་<line/>
བཤགས་སུ་ལགས་ཀྱང་བཤགས་པར་མ་གྱུར་ལ། གལ་ཏེ་གསང་སྔགས་འདི་བརྗོད་ཅིང་སྡིག་པ་ཐམས་ཅད་འབྱང་བར་མ་གྱུར་ན། །དེའི་སླད་དུ་དགེ་འདུན་<line/>
གྱི་རྫས་ཅི་སྤྱད་པ་དང༌། ཆུད་གསན་པ་དང༌། འཕྲོག་པ་དེས་ཕྱོགས་བཅུ་དག་ན་རབ་ཏུ་བྱུང་བ་ཐམས་ཅད་ཀྱི་སོ་སོའི་མདུན་དུ་མཆིས་ལ་བཤགས་ན། དེའི་<line/>
</page>
<page index="14" id="346B">ཚེ་དེའི་བཤགས་པར་འགྱུར་རོ། །གལ་ཏེ་དེ་ལྟར་གསང་སྔགས་འདི་བརྗོད་པར་གྱུར་ན། ཕྱོགས་བཅུ་དག་ཏུ་གཏོགས་པའི་རབ་ཏུ་བྱུང་བའི་འདུས་པ་རྣམས་དེ་ལ་<line/>
དབང་ཡིན་ནོ་ཞེས་སྨྲ་ཞིང༌། ལས་ཐམས་ཅད་ཀྱང་བཤགས་པར་ཆུད་པར་འགྱུར་རོ། །སྡིག་པ་བཅུ་པོ་ཐམས་ཅད་དང༌། མཚམས་མེད་པ་ལྔ་དང༌། འཕགས་པའི་<line/>
གང་ཟག་རྣམས་ལ་མི་སྙན་པ་བརྗོད་པ་དང༌། དམ་པའི་ཆོས་སྤོང་བ་དང༌། དུས་མ་ལགས་པར་ཟས་འཚལ་བ་དང༌། བསླབ་པ་ཉམས་པ་དང༌། མཆོད་རྟེན་དང༌། དགེ་<line/>
འདུན་གྱི་ཀུན་དགའ་ར་བ་དང༌། དགེ་འདུན་གྱི་རྫས་ཆུང་གཟོན་པ་དང༌། ཚུལ་ཁྲིམས་ཡོངས་སུ་དག་པར་གནས་པའི་སེམས་ཅན་རྣམས་ཀྱི་ཚུལ་ཁྲིམས་ཉམས་<line/>
པར་བགྱིད་པ་དང༌། དེ་ལ་སོགས་པའི་སྡིག་པའི་ལས་ཤིན་ཏུ་ལྕི་བ་ཐམས་ཅད་དང༌། སྡིག་པ་ཐམས་ཅད་མ་ལུས་པར་བྱང་བར་འགྱུར་རོ། །གང་ཐེ་ཚོམ་འཚལ་<line/>
བ་ནི། མ་གཏོགས་ཏེ། དེའི་སྡིག་པ་ཆུང་ངུ་དང༌། ལས་ཡང་པ་ཡང་འབྱང་བར་མི་འགྱུར་ན། ཤིན་ཏུ་ལྕི་བ་ལྟ་སྨོས་ཀྱང་ཅི་འཚལ། སྡིག་པ་ལས་ཤིན་ཏུ་ལྕི་བ་<line/>
རྣམས་བྱང་བར་མ་གྱུར་ཏུ་ལགས་ཀྱང༌། ཡུན་རིང་པོ་ཞིག་ན་སངས་རྒྱས་ཀྱི་རྒྱུར་འགྱུར་བར་བགྱིད་ནུས་པར་འགྱུར་རོ། །ཡང་འདི་སྐད་ཅེས་གསོལ་ཏོ། །བཙུན་པ་བཅོམ་<line/>
</page>
<page index="15" id="347A">༄༅། །ལྡན་འདས། གལ་ཏེ་མི་འམ། མི་མ་ལགས་པ་ཞིག་གིས་སྙིང་རྗེ་ཆེན་པོའི་རང་བཞིན་གྱི་སྙིང་པོ་འདི་བརྗོད་པར་གྱུར་ན། དེ་སྐྱེ་བ་བཟང་<line/>
པོ་རྣམ་པ་བཅོ་ལྔ་ཐོབ་པར་འགྱུར་རོ། །གཤིས་ངན་དུ་འགུམ་པ་རྣམ་པ་བཅོ་ལྔ་ནི། མྱོང་བར་མི་འགྱུར་ཏེ། བཅོ་ལྔ་གང་ཞེ་ན། དང་པོ་ནི། གང་ལྟོགས་པས་སྡུག་<line/>
བསྔལ་ཏེ་འགུམ་པར་མི་འགྱུར་བའོ། །གཉིས་པ་ནི། གང་ཆད་པ་ངན་པས་བཅད་པའི་ཚོར་བས་ཉམ་ཐག་པའི་གནོད་པ་དག་གིས་འགུམ་པར་མི་འགྱུར་<line/>
བའོ༑ ༑གསུམ་པ་ནི། དགྲ་དང༌། འཁོན་མཆིས་པ་དང༌། ཕྱིར་ཟློག་པ་རྣམས་ཀྱི་དུག་དང༌། མཚོན་གྱིས་འགུམ་པར་མི་འགྱུར་བའོ། །བཞི་པ་ནི། གང་<line/>
དམག་གི་གཡུལ་འགྱེད་པར་ཞུགས་པའི་ཚེ་འགུམ་པར་མི་འགྱུར་བའོ། །ལྔ་པ་ནི། གང་སྟག་དང༌། སྤྱང་ཀི་ལ་སོགས་པ་གཅན་གཟན་མ་རུངས་པ་<line/>
རྣམས་ཀྱིས་བསད་པས་འགུམ་པར་མི་འགྱུར་བའོ། །དྲུག་པ་ནི། གང་སྤྲུལ་གདུག་པ་དང༌། རྩངས་པ་དང༌། སྲོག་ཆགས་ཨུ་ཙི་ལི་གས་ཟིན་ནས་འགུམ་<line/>
པར་མི་འགྱུར་བའོ། །བདུན་པ་ནི། གང་མེ་དང༌། ཆུས་འགུམ་པར་མི་འགྱུར་བའོ། །བརྒྱད་པ་ནི། གང་དུག་ཏུ་འགྱུར་རོ་འཚལ་བས་འགུམ་པར་མི་འགྱུར་<line/>
</page>
<page index="16" id="347B">བའོ༑ ༑དགུ་པ་ནི། གང་སྲོག་ཆགས་སྣ་ཚོགས་ཀྱི་དུག་གིས་འགུམ་པར་མི་འགྱུར་རོ། །བཅུ་པ་ནི། གང་རྨོངས་པ་དང༌། རྣམ་པར་གཡེང་བ་དང༌། བརྗེད་པ་དང༌།<line/>
ཉལ་བས་འགུམ་པར་མི་འགྱུར་བའོ། །བཅུ་གཅིག་པ་ནི། གངས་རི་དང༌། ཤིང་དང༌། གཡང་ས་དང༌། གད་པ་ལས་ལྷུང་བས་འགུམ་པར་མི་འགྱུར་རོ། །བཅུ་<line/>
གཉིས་པ་ནི། གང་བྱད་ཀྱིས་འགུམ་པར་མི་འགྱུར་རོ། །བཅུ་གསུམ་པ་ནི། གང་དག་ལྷ་གཡོན་ཅན་རྣམས་དང༌། འབྱུང་པོ་སྡིག་པ་ཅན་རྣམས་ཀྱིས་གླགས་<line/>
བལྟས་པས་འགུམ་པར་མི་འགྱུར་བའོ། །བཅུ་བཞི་པ་ནི། གང་གསོར་མི་རུང་བའི་ནད་རྣམས་ཀྱིས་བཏབ་ནས་འགུམ་པར་མི་འགྱུར་རོ། །བཅོ་ལྔ་པ་ནི། གང་བདག་<line/>
ལ་བདག་གསོད་པས་འགུམ་པར་མི་འགྱུར་བ་སྟེ། གང་སྙིང་རྗེ་ཆེན་པོའི་རང་བཞིན་ཅན་ཏེ། གང་སྙིང་རྗེ་ཆེན་པོའི་རང་བཞིན་གྱི་སྙིང་པོ་འདི་བརྗོད་ཅིང་འཛིན་པ་དེ་<line/>
ལ་གཤིས་ངན་དུ་འགུམ་པ་རྣམ་པ་བཅོ་ལྔ་འབྱུང་བར་མི་འགྱུར་རོ། །སྐྱེ་བ་བཟང་པོ་རྣམ་པ་བཅོ་ལྔ་ཡང་ཐོབ་པར་འགྱུར་ཏེ། དང་པོ་ནི། གང་དང་གང་དུ་སྐྱེ་བ་<line/>
ཐམས་ཅད་དུ་ཆོས་དང་མཐུན་པའི་རྒྱལ་པོ་རྣམས་དང་ཕྲད་པར་འགྱུར་བའོ། །གཉིས་པ་ནི། གང་འཕགས་པའི་ཡུལ་དུ་སྐྱེ་བ་ཐོབ་པར་འགྱུར་བའོ། །གསུམ་པ་<line/>
</page>
<page index="17" id="348A">༄༅། །ནི༑ དུས་བཟང་པོ་དང་ཕྲད་པར་འགྱུར་བའོ། །བཞི་པ་ནི། གང་རྟག་ཏུ་དགེ་བའི་བཤེས་གཉེན་རྣམས་དང་ཕྲད་པར་འགྱུར་བའོ། །ལྔ་<line/>
པ་ནི། གང་དབང་པོ་མཐའ་དག་ཚང་བའི་ལུས་འཐོབ་པར་འགྱུར་བའོ། །དྲུག་པ་ནི། གང་དགེ་བའི་ཕྱོགས་ལ་སེམས་ཡོངས་སུ་སྨིན་པར་འགྱུར་བའོ། །བདུན་<line/>
པ་ནི༑ གང་ཚུལ་ཁྲིམས་ཉམས་པར་མི་འགྱུར་བའོ། །བརྒྱད་པ་ནི། གང་གཉེན་པོ་ཤེས་རྣམས་དང༌། བྲན་གཡོག་རྣམས་ཀྱི་བྱེ་བྲག་ཤེས་ཤིང་མཐུན་པར་<line/>
འགྱུར་བའོ། །དགུ་པ་ནི། གང་ཡོ་བྱད་དང༌། ནོར་དང༌། ཟས་རྟག་ཏུ་རྒྱུན་མི་འཆད་པར་རྙེད་པར་འགྱུར་བའོ། །བཅུ་པ་ནི། གང་གཞན་གྱིས་གོ་འཕང་བསྟོད་<line/>
པ་དང༌། མཆོད་པ་དང༌། བཀུར་སྟི་རྙེད་པར་འགྱུར་བའོ། །བཅུ་གཅིག་པ་ནི། གང་ནོར་དང༌། ཡོ་བྱད་མི་འཕྲོག་པར་འགྱུར་བའོ། །བཅུ་གཉིས་པ་ནི། གང་<line/>
བསམ་པ་སེམས་དང་མཐུན་པར་འགྱུར་བའོ། །བཅུ་གསུམ་པ་ནི། གང་ལྷ་དང༌། ཀླུ་དང༌། ལྷ་མ་ཡིན་རྣམས་ཀྱིས་ཀྱང་རྟག་ཏུ་སྲུང་བར་འགྱུར་བའོ། །བཅུ་<line/>
བཞི་པ་ནི། གང་སངས་རྒྱས་བཅོམ་ལྡན་འདས་རྣམས་མཐོང་ཞིང་ཆོས་ཀྱང་ཐོབ་པར་འགྱུར་བའོ། །བཅོ་ལྔ་པ་ནི། གང་ཆོས་ཐོས་པ་དང༌། དོན་ཟབ་མོ་ཤེས་<line/>
</page>
<page index="18" id="348B">རབ་ཀྱིས་རྟོགས་པར་འགྱུར་བ་སྟེ། གང་ལ་ལ་ཞིག་སྙིང་རྗེ་ཆེན་པོའི་རང་བཞིན་གྱི་སྙིང་པོ་འདི་བརྗོད་ཅིང་འཛིན་པ་དེས་གོང་དུ་སྨོས་པ་སྐྱེ་བ་རྣམ་པ་བཅོ་ལྔ་པོ་དེ་<line/>
དག་འཐོབ་པར་འགྱུར་རོ། །དེའི་སླད་དུ་ལྷ་དང་མི་ཐམས་ཅད་ཀྱིས་རྟག་ཏུ་བརྗོད་ཅིང་གཟུང་བར་བགྱི་སྟེ། དེ་ལ་སྐྱོ་བ་བསྐྱེད་པར་མི་བགྱིའོ། །དེ་ནས་བྱང་ཆུབ་སེམས་<line/>
དཔའ་འཕགས་པ་སྤྱན་རས་གཟིགས་དབང་ཕྱུག་གིས་ཚིག་དེ་སྐད་སྨྲས་ནས་དེའི་རྗེས་ལ་འཁོར་མང་པོའི་དབུས་དེ་ཉིད་དུ་འདུག་སྟེ་ལག་པ་གཉིས་མཉམ་པར་<line/>
ཐལ་མོ་སྦྱར་ནས་སེམས་ཅན་ཐམས་ཅད་ལ་སྙིང་རྗེ་ཆེན་པོའི་སེམས་བསྐྱེད་དེ་འཛུམ་པའི་བཞིན་རྒྱས་པར་བྱས་ནས་རྒྱས་པ་ཆེན་པོ་ཀུན་ནས་ཡོངས་སུ་རྫོགས་<line/>
པ་ཐོགས་པ་མེད་པ་སྙིང་རྗེ་ཆེན་པོའི་རང་བཞིན་གྱི་སྙིང་པོ་གཟུངས་སྔགས་ཆེན་པོ་གཞི་མཛེས་པ་འདི་སྨྲས་སོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་<line/>
ཀི་ཏེ་ཤྭ་རཱ་ཡ། བོ་དྷི་སཏྭ་ཡ། མ་ཧཱ་སཏྭ་ཡ། མ་ཧཱ་ཀཱ་རུ་ཎི་ཀཱ་ཡ། ཏཌྱ་ཐཱ། ཨོཾ་སརྦ་བནྡྷ་ན་ཙྪེ་ད་ན་ཀཱ་ར་ཡ། སརྦ་པཱ་པ་ས་མུ་དྲོ་ཙོཚ་ཥ་ཎ་ཀ་རཱ་ཡ། སརྦ་བྱཱ་དྷི་པྲ་<line/>
ཤ་མ་ན་ཀ་རཱ་ཡ། སརྦ་ཨི་ཊྱུ་པ་དྲ་བ་བེ་ནཱ་ཤ་ན་ཀ་རཱ་ཡ། སརྦ་བྷ་ཡེ་ཥུ་ཏཱ་ར་ཎཱ་ཀ་རཱ་ཡ། ཏ་སྱ་ན་མ་སྐྲི་ཏྭཱ། ཨི་དཾ་ཨཱཪྻ་ཨ་བ་ལོ་ཀི་ཏེ་ཤྭ་རཱ། ཏ་བ་ནཱི་ལ་ཀ་ཎྠ་ན་<line/>
</page>
<page index="19" id="349A">༄༅། །མ་པ་ར་མ་ཧྲི་ད་ཡ། མཱ་བརྟ་ཡི་ཥྱ་མི་སརྦ་ཨརྠ་སཱ་དྷ་ནཱཾ། ཤུ་བྷ་ཙེ་ཏ་ནཱཾ། སརྦ་ས་ཏྭཱ་ནཾ། པཱ་པ་མཱ་རྒ་བི་ཤི་དྷ་ན། ཏདྱ་ཐཱ། ཨའ་བ་ལོ་ཀི།<line/>
ལོ་ཀ་མ་ཏི། ལོ་ཀ་ག་ཏི། ཨེ་ཧྱེ་ཧི་མ་ཧཱ་བོ་དྷི་སཏྭཱ་ཧེ་བོ་ཤི་ས་ཏྭཱ། ཧེ་མ་ཧཱ་བོ་དྷི་ས་ཏྭཱ། ཧེ་ཕྲྀ་ཡ་བོ་དྷི་སཏྭཱ། ཧེ་མ་ཧཱ་ཀཱ་རུ་ཎི་ཀ། སྨ་ར་ཧྲཱྀ་ད་ཡཾ་ཨེ་ཧྱེ་ཧི། ཨཱཪྻཱ་བ་<line/>
ལོ་ཀི་ཏེ་ཤྭ་རཱ་ཡ། པ་ར་མ་མེ་ཏྲཱི་ཙི་ཏྟ་ཀཱ་རུ་ཎི་ཀ། ཀུ་རུ་ཀུ་རུ་ཀརྨ། སཱ་དྷ་ཡ་སཱ་དྷ་ཡ་བི་དྱཱཾ། དེ་ཧི་དེ་ཧི། མེ་ཨ་རཾ་ག་མཾ་ག་མཾ་ག་མ་སིངྡྷ་ཡོ་གཱི་ཤྭ་ར། དུ་ཧུ་<line/>
དུ་ཧུ་མ་ཧཱ་བཱིཪྻནྟེ། དྷ་ར་དྷ་ར། དྷཱ་རཱ་ཎི་ཤྭ་ར། ཛྭ་ལ་ཛྭ་ལ། བི་མ་ལ་མཱུ་རྟ། ཨཱཪྻ་ཨ་པ་ལོ་ཀི་ཏེ་ཤྭ་ར། ཀྲིཥཎ་ཛི་ན་ཛ་ཊཱ་མུ་ཀུ་ཊཱ། ཨ་ལཾ་ཀྲྀ་ཏི། ཤ་རཱི་ར་ལ་མྦ།<line/>
པྲ་ལམྦ་པྲ་ལམྦ། མ་ཧཱ་སིངྡྷ་ཤུདྡྷ་དྷ་ར། བ་ལ་བ་ལ། མ་ཧཱ་བ་ལ། མ་ལ་མ་ལ། མ་ཧཱ་མ་ལ། ཛྭ་ལ་ཛྭ་ལ།མ་ཧཱ་ཛྭ་ལ། ཀྲྀཥྞ་པ་ཀྵ། ཀྲྀ་ཥྞ་པ་རྞ། ཀྲྀཥྞ་པ་ཤ།<line/>
ནིརྒྷཱ་ཏ་ན། ཧེ་པངྨ་ཧ་སྟ། ཛ་ཡ་ཀ་རཱ། ནི་ཤཱ་ཙ་རེ་ཤྭ་ར། ཀྲྀཥྞ་སརྦ་ཀྲྀ་ཏ་ཡ་ཛྙོ་བ་བཱི་ཏ།ཨེ་ཧྱེ་ཧི་མ་ཧཱ་བཱི་ར། མ་ཧཱ་བ་ར་མ་ཧཱ་བ་ར། ཧ་མུ་ཁ་ཏྲི་གུ་ར་ཧ་ཧ་ནེ་ཤྭ་ར།<line/>
ནཱ་རཱ་ཡ་ཎ་རཱུ་པ། པ་ལ་བེ་ག་དྷ་རི། ཧེ་ནཱི་ལ་ཀཎཥ། ཨེ་ཧྱེ་ཧི་མ་ཧཱ། ཧ་ལ་ཧ་ལ། པོ་ཥ་ནི་རྫི་ཏ་ལོ་ཀ་སྱ་རཱ་ག་བི་ཥ་ན་ཤ་ན། དྭེ་ཥ་བི་ཥ་བི་ནཱ་ཥ་ན། མོ་ཧ་བི་ཥ་<line/>
</page>
<page index="20" id="349B">བི་ན་ཤ་ན། ནིར་མོ་ཀཥ་ཎ་ཧུ་ལུ་ཧུ་ལུ། མུཉྩ་མུཉྩ། མུ་ཧུ་མུ་ཧུ། ཧ་ལཱ་ཧ་ར། མ་ཧཱ་པདྨ་ནཱ་བྷཱི། ས་ར་ས་ར། སི་རི་སི་རི། སུ་རུ་སུ་རུ། བུདྡྷྱ། བོ་དྷ་ཡ་བོ་དྷ་ཡ། བོ་<line/>
དྷ་ཡཱ་མི། ཏ་བ་ནི་ལ་ཀཎྵ། ཨེ་ཧྱེ་ཧི།བཱ་མསྠི་ཏེ། མ་ཧཱ་སིངྷ་མུ་ཁ། ཧ་ས་ཧ་ས། མུཉྩ་མུཉྩ། མ་ཧཱ་ཊྚ་ཊྚ་ནི་རྞ་དེ་ནི། ཨེ་ཧྱེ་ཧི་བྷོ་བྷོ་མ་ཧཱ་སིངྡྷ་ཡ་<span class="conversion-problem" title="128: Cannot convert ACIP {O} because O is a &quot;vowel&quot; without an associated consonant.">O</span>་གི་ཤྭ་ར། བནྡྷ་<line/>
བནྡྷ། བ་ཙ་ན་སཱ་དྷ་ཡ། སཱ་དྷ་ཡ་བིདྱ་ན། སྨ་ར་སྨ་ར་སྟཾ། ཧེ་བྷ་ག་ཝཱ་ན། ལོ་ཀི་བི་ལོ་ཀི་སྟཾ། ཏ་ཐཱ་ག་ཏཱ། དེ་ཧི་དེ་ཧི། མེ་ད་ར་ཤ་ནཾ། ཀཱ་མ་སྱ་དར་ཤ་ནཾ། པྲ་སཱ་དྷ་<line/>
ཡ་མེ་སྭྰ་ཧཱ། སིངྡྷ་ཡ་སྭཱ་ཧཱ། མ་ཧཱ་སིངྡྷཱ་ཡ་སྭཱ་ཧཱ། སིངྡྷ་ཡོ་གི་ཤྭ་རཱ་ཡ་སྭཱ་ཧཱ། ནཱི་ལ་ཀཎྵཱ་ཡ་སྭཱ་ཧཱ། བ་རཱ་ཧ་མུ་ཁཱ་ཡ་སྭཱ་ཧཱ། སཾ་ཧཱ་མུ་ཁཱ་ཡ་སྭཱ་ཧཱ། མ་ཧཱ་ན་ར་སིཾ་ཧ་མུ་<line/>
ཁཱ་ཡ་སྭཱ་ཧཱ། བཛྲ་ཧ་སྟཱ་ཡ་སྭཱཧཱ། མ་ཧཱ་བྫྲ་ཧ་སྟཱ་ཡ་སྭཱ་ཧཱ། སིངྡྷ་བིདྱ་དྷ་རཱ་ཡ་སྭཱཧཱ། མ་ཧཱ་སིདྡྷ་བི་དྱ་དྷ་རཱ་ཡ་སྭཱཧཱ། པདྨ་ཧ་སྟཱ་ཡ་སྭཱ་ཧཱ། མ་ཧཱ་པདྨ་ཧ་སྟཱ་ཡ་སཱཧཱ། ཀྲྀཥྞ་<line/>
སརྦ་ཀྲི་ཏ་ཡ་ཛྙོ་པ་བཱི་ཏཱ་ཡ་སྭཱཧཱ། མ་ཧཱ་མཱ་ལཱ་མ་ཀུ་ཊཱ་དྷ་ར་ཡ་སྭཱཧཱ། ཙ་བཱ་ཡུ་དྷ་དྷ་རཱ་ཡ་སྭཱཧཱ། ཤང་ཁ་ཤབད་ན་རྣཱི་ད་ན་ཀ་རཱ་ཡ་སྭཱཧཱ། བོ་དྷ་ན་ཀ་རཱ་ཡ་སྭཱཧཱ། བཱ་མ་སཐཾ་<line/>
ཏ་སྐནྡྷ་དེ་ཤ་ཀྲྀཥྞཱ་ཛི་ན་ཡ་སྭཱཧཱ། བཱ་མ་ཧཱ་ཧ་སྟ་བྱཱ་གྷྲ་ཙ་རྨ་ཎི་བཱ་ས་ཎཱ་ཡ་སྭཱཧཱ། <span class="conversion-problem" title="128: Cannot convert ACIP {LOI} because I is a &quot;vowel&quot; without an associated consonant.">LOI</span>་ཀེ་ཤྭ་རཱ་ཡ་སྭཱ་ཧཱ། མ་ཧཱ་ལོ་ཀི་ཤྭ་རཱ་ཡ་སྭཱཧཱ། སརྦ་སིངྡྡྷེ་ཤྭ་རཱ་ཡ་སྭཱཧཱ། ར་ཀྵ་རཀྵ་མཾ་<line/>
</page>
<page index="21" id="350A">༄༅། །སྭཱཧཱ། ཀུ་རུ་རཀྵ་མཱ་རྟི་ནཱཾ་སྭཱཧཱ། ན་མོ་བྷ་ག་བ་ཏེ། ན་མ་ཨཪྻ་ཨ་པ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་ས་ཏྭཱ་ཡ། མ་ཧཱ་ཀཱ་རུ་<line/>
ཎི་ཀཱ་ཡ། སིངྡྷྱ་ནྟུ་མེ། མནྟ་པ་དཱ་ནི་སྭཱཧཱ། ཨོཾ་ཧྲཱིཿཏྲཻ་ལོ་ཀྱ་བི་ཛ་ཡ། ཨ་མོ་གྷ་པཱ་ཤ། ཨ་པྲ་ཏི་ཉ་<span class="conversion-problem" title="125: Cannot convert ACIP {ATA} because we would be required to assume that {A} is a consonant, when it is not clear if it is a consonant or a vowel.">ATA</span>་གྲཱིཿཧ་ཧཱུཾ་ཕཊ་ཤཱཧཱ། དེ་ནས་བྱང་ཆུབ་སེམས་དཔའ་<line/>
འཕགས་པ་སྤྱན་རས་གཟིགས་དབང་ཕྱུག་གིས་སྙིང་པོ་འདི་བརྗོད་ནས་ས་ཆེན་པོ་ནི། རྣམ་པ་དྲུག་ཏུ་གཡོས་སོ། །རབ་ཏུ་གཡོས་སོ། །འགུལ་ལོ། །འུར་<line/>
འུར་རོ༑ ༑བར་སྣང་ལས་རིན་པོ་ཆེ་དང་འདྲེས་པའི་མེ་ཏོག་གི་ཆར་མངོན་པར་བབ་བོ། །ཕྱོགས་བཅུའི་སངས་རྒྱས་བཅོམ་ལྡན་འདས་ཐམས་ཅད་རྗེས་སུ་<line/>
ཐུགས་རང་ངོ༌། །བདུད་དང༌། གཞན་མུ་སྟེགས་ཐམས་ཅད་སྡངས་སྐྲག་སྟེ་སྤུ་ཟིང་ཞེས་བྱེད་པར་གྱུར་ཏོ། །འཁོར་དེ་ཐམས་ཅད་ནི། སོ་སོར་འབྲས་བུ་ཐོབ་<line/>
སྟེ། རྒྱུན་དུ་ཞུགས་པའི་འབྲས་བུ་དང༌། ལན་གཅིག་ཕྱིར་འོང་བ་དང༌། ཕྱིར་མི་འོང་བ་དང༌། དགྲ་བཅོམ་པའི་འབྲས་བུ་ཐོབ་བོ། །ཁ་ཅིག་ནི། ས་དང་པོ་<line/>
ཐོབ་བོ། །ཁ་ཅིག་ནི། ས་གཉིས་པ། ཁ་ཅིག་ནི། ས་གསུམ་པ། ཁ་ཅིག་ནི། ས་བཞི་པ། ཁ་ཅིག་ནི། ས་ལྔ་པ་ནས། ཁ་ཅིག་ནི། ས་བཅུ་པའི་བར་དུ་ཐོབ་<line/>
</page>
<page index="22" id="350B">བོ༑ ༑གང་དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པའི་སེམས་ཅན་དེ་དག་ཀྱང་དཔག་ཏུ་མེད་དོ། །དེ་ནས་ཚངས་པ་ཆེན་པོ་<line/>
སྟན་ལས་ལངས་ཏེ་གོས་ལེགས་པར་བགོས་ནས་གུས་པའི་སེམས་ཀྱིས་ཐལ་མོ་སྦྱར་ཏེ་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་<line/>
ལ་འདི་སྐད་ཅེས་སྨྲས་སོ། །ཀྱེ་ཀྱེ་ལས་མཛད་པ་ཆེན་པོ་ལེགས་སོ་ལེགས་སོ། །བདག་ཀྱང་འདས་པའི་དུས་ན་དེ་བཞིན་གཤེགས་པ་དཔག་ཏུ་མེད་པ་དག་<line/>
གི་འཁོར་གྱི་དཀྱིལ་འཁོར་རྣམས་སུ་འདུས་པར་གྱུར་ཏེ། བདག་གིས་དེ་དག་ཏུ་ཆོས་ཀྱི་རྣམ་གྲངས་དང༌། གཟུངས་ཀྱི་སྒོ་སྣ་ཚོགས་དག་ཀྱང་ཐོབ་ན། བདག་<line/>
གིས་སྙིང་རྗེ་ཆེན་པོའི་རང་བཞིན་གྱི་གཟུངས་སྔགས་གཞི་ཐོགས་པ་མེད་པ་རྒྱ་ཆེན་པོ་འདི་མ་ཐོས་ཀྱི། ད་བྱང་ཆུབ་སེམས་དཔའ་ལས་མཛད་པ་ཆེན་པོ་དེའི་<line/>
ལུས་དང༌། རྟགས་དང༌། ཚུལ་དང༌། མཚན་ཉིད་ངེས་པར་བཤད་དུ་གསོལ། བདག་ལ་སོགས་པ་འཁོར་ཆེན་པོ་འདི་ཐོས་པར་འཚལ་ཞིང་སྨོས་སོ། །<line/>
དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་ཚངས་པ་ཆེན་པོ་ལ་འདི་སྐད་ཅེས་སྨྲས་སོ། །ཀྱེ་ཁྱོད་ཀྱིས་ཐབས་མཁས་<line/>
</page>
<page index="23" id="351A">༄༅། །པས་སེམས་ཅན་ཀྱི་ཁམས་ཐམས་ཅད་ལ་ཕན་པ་དང༌། བདེ་བའི་ཕྱིར་དྲི་བ་འདི་བྱས་སོ། །ད་ཉོན་ཅིག་དང་མདོར་ཅུང་ཟད་<line/>
ཅིག་ཁོ་བོས་ཁྱོད་ལ་བཤད་པར་བྱའོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་གིས་འདི་སྐད་ཅེས་སྨྲས་སོ། །འདི་ནི། སྙིང་རྗེ་ཆེན་པོའི་<line/>
སེམས་སོ། །འདི་ནི། མཚུངས་ཤིང་མཉམ་པའི་སེམས་སོ། །འདི་ནི། འདུས་མ་བྱས་ཀྱི་སེམས་སོ། །འདི་ནི། ཆགས་ཤིང་ཞེན་པ་མེད་པའི་སེམས་<line/>
སོ༑ ༑འདི་ནི། སྟོང་པ་ཉིད་དུ་ལྟ་བའི་སེམས་སོ། །འདི་ནི། བསྟི་སྟང་དུ་བྱས་ཤིང་གུས་པའི་སེམས་སོ། །འདི་ནི། མ་འཁྲུགས་ཤིང་སྐྱོན་མེད་པའི་སེམས་སོ།།<line/>
འདི་ནི། བླ་ན་མེད་པའི་བྱང་ཆུབ་ཀྱི་སེམས་ཏེ། སེམས་དེ་དག་ལ་སོགས་པ་ནི། སྙིང་པོ་འདིའི་མཚན་ཉིད་དང༌། ཚུལ་ཡིན་པར་དེ་ལྟར་ཞེས་བྱའོ། །དེ་<line/>
ལྟར་ཚུལ་འདིས་སྤྱད་པར་བྱའོ། །བསྒོམ་པར་བྱའོ། །ཚངས་པ་ཆེན་པོས་འདི་སྐད་ཅེས་སྨྲས་སོ། །བདག་ལ་སོགས་པ་འཁོར་འདིས་སྙིང་པོ་འདིའི་ཚུལ་<line/>
དང༑ མཚན་ཉིད་ད་དེང་སླན་ཆད་མ་འཚལ་ཏོ། །ད་སླན་ཆད་ནི། བླང་ངོ༌། །མི་བསྐྱུད་པར་བྱའོ། །བྱང་ཆུབ་སེམས་དཔའ་འཕགས་པ་སྤྱན་རས་གཟིགས་<line/>
</page>
<page index="24" id="351B">དབང་ཕྱུག་གིས་དེ་ལ་འདི་སྐད་ཅེས་སྨྲས་སོ། །རིགས་ཀྱི་བུ་མོ་གང་ལ་ལ་ཞིག་སྙིང་པོ་འདི་བརྗོད་ཅིང་འཛིན་ན། དེས་བྱང་ཆུབ་སེམས་དཔའ་<line/>
ཆེན་པོ་ཡངས་པ་བསྐྱེད་པའོ། །དེ་ལྟར་ཡི་དམ་བཅས་ནས་བདག་གིས་སེམས་ཅན་ཐམས་ཅད་ཀྱི་ལུས་གཟུང་བར་བྱའོ། །ཟས་དུས་དུས་སུ་བཟའ་བ་དང༌།<line/>
ཚུལ་ཁྲིམས་དང་ལྡན་པར་བྱའོ། །སེམས་ཅན་ཐམས་ཅད་ལ་མཉམ་པའི་སེམས་བསྐྱེད་པར་བྱའོ། །རྟག་པར་རྒྱུན་དུ་རྒྱུན་མི་འཆད་པར་གསང་སྔགས་འདི་<line/>
བརྗོད་པར་བྱའོ། །གཙང་མར་གནས་པས་གནས་པར་བྱའོ། །ཁྲུས་ལེགས་པར་བྱའོ། །གོས་གཙང་མ་བགོས་ལ་ལྷའི་བ་དན་དང༌། མར་མེ་དང༌། བདུག་པ་<line/>
དང༌། མེ་ཏོག་དང༌། གཏོར་མ་ལ་སོགས་པས་མཆོད་པར་བྱའོ། །སེམས་རྩེ་གཅིག་ཏུ་གཟུང་བར་བྱའོ། །ཡང་དག་པ་མ་ཡིན་པ་ལ་བརྟག་པར་མི་བྱའོ། །<line/>
ཞེས་དེ་སྐད་ཅེས་བརྗོད་པར་བྱའོ། །དེ་ལྟར་གཟུང་བར་བྱའོ། །འོན་ཏང་བྱང་ཆུབ་སེམས་དཔའ་ཉི་འོད་དང༌། བྱང་ཆུབ་སེམས་དཔའ་ཟླ་འོད་དང༌། ལྷའི་དྲང་སྲོང་<line/>
དུ་མ་ཡང་དེར་འགྲོ་སྟེ། དབང་བྱེད་ཅིང་དངོས་གྲུབ་ཀྱང་སྦྱིན་པར་འགྱུར་རོ། །ཁོ་བོས་ཀྱང་དེའི་ཚེ་མིག་སྟོང་གིས་སྒྲུབ་པ་པོ་དེ་ལ་བལྟའོ། །ལག་པ་སྟོང་གིས་<line/>
</page>
<page index="25" id="352A">༄༅། །སྦ་ཞིང་གཟུང་ངོ༌། །འཇིག་རྟེན་གྱི་མདོ་དང༌། ཡི་གེ་རྣམས་ལེན་ཅིང་འཛིན་ཀྱང་ནུས་པར་འགྱུར་རོ། །གཞན་མུ་སྟེགས་ཅན་ཐམས་<line/>
ཅད་ཀྱི་ཆོས་དབང་དུ་བྱ་བ་དང༌། རིག་བྱེད་རྣམས་ཀྱང་ངེས་པར་རྟོགས་པར་འགྱུར་རོ། །གང་ལ་ལ་ཞིག་གསང་སྔགས་འདི་བརྗོད་ཅིང་འཛིན་པས་ནི།<line/>
འཇིག་རྟེན་ན་འབྱུང་པོས་ཕྱུང་བའི་ནད་ཀྱི་རྣམ་པ་བརྒྱད་ཁྲི་བཞི་སྟོང་གང་སུ་ལ་བྱུང་ཡང་རུང་སོས་པར་བྱེད་དོ། །དེས་ཞི་བར་མི་འགྱུར་བའི་ནད་གང་ཡང་མེད་<line/>
དོ༑ ༑ཡང་འབྱུང་པོའམ། ལྷ་རྣམས་ལ་ཡང་རྒོལ་བའི་མཐུ་ཡོད་པར་འགྱུར་རོ། །བདུད་ཀྱང་ཕམ་པར་བྱེད་དོ། །གཞན་མུ་སྟེགས་ཅན་རྣམས་ཀྱི་ཕྱོགས་<line/>
ཀྱང་ལྐུགས་པར་བྱེད་དོ། །གལ་ཏེ་རི་ལ་གནས་པའམ། དགོན་པ་ན་གནས་པ་གང་ཞིག་ཁ་ཏོན་བྱེད་དམ། བསམ་གཏན་བྱེད་པ་ལ་དེ་ན་གནས་པ་སྡིགས་<line/>
པ་དང་བགེགས་བྱེད་པ་དང༌། གནོད་པ་བྱེད་པའི་ལྷ་དང༌། འབྱུང་པོ་སྣ་ཚོགས་གང་དག་སེམས་འཁྲུག་པར་བྱེད་ན། སྙིང་པོ་འདི་ལན་གཅིག་བརྗོད་པས་<line/>
དེ་དག་ཐམས་ཅད་བཅིངས་པར་འགྱུར་རོ། །གང་ལ་ལ་ཞིག་ཚུལ་བཞིན་དུ་གསང་སྔགས་འདི་བརྗོད་ཅིང་འཛིན་ན། སྲོག་ཆགས་ཐམས་ཅད་ལ་སྙིང་རྗེ་<line/>
</page>
<page index="26" id="352B">བསྐྱེད་པར་བྱའོ། །དེའི་ཚེ་ཁོ་བོས་ཀྱང་ལྷ་དང༌། ཀླུའི་རྒྱལ་པོ་ཐམས་ཅད་དང༌། གསང་བ་པའི་བདག་པོ་ལག་ན་རྡོ་རྗེ་ལ་རྟག་ཏུ་དེའི་ཕྱི་བཞིན་འབྲངས་ལ་སྲུང་བ་<line/>
བགྱིས་ཏེ་ཕྲད་པར་གྱིས་ཤིག་ཅེས་བསྒོ་བར་བྱའོ། །མིག་གི་འབྲས་བུ་དང༌། རང་གི་སྲོག་ཇི་ལྟ་བ་བཞིན་དུ་སྲུང་བར་འགྱུར་རོ། །ཚིགས་སུ་བཅད་པ་དག་<line/>
ཀྱང་སྨྲས་པ། གང་ཞིག་དད་པས་སྙིང་པོ་འདི། །ཁ་ཡིས་རྟག་ཏུ་འཛིན་པ་ཡི། །སྒྲུབ་པ་པོ་ལ་དུས་ཀུན་ཏུ། །སེམས་ལ་སྲུང་བ་གྱིས་ཤིག་ཅེས། །ཁུང་བུ་མིག་<line/>
དང་དེ་བཞིན་དུ། །སྟོབས་པོ་ཆེ་དང་ལུ་གུ་རྒྱུད། །ལྷ་ཡི་དམ་པ་ལྕགས་ཀྱུ་དང༌། །ལག་ན་རྡོ་རྗེ་བསྒོ་བར་བྱ། །ཁོ་བོའི་སྙིང་པོ་མཆོག་འདི་ནི། །དད་པས་རྟག་ཏུ་<line/>
འཛིན་པ་ཡི། །སྒྲུབ་པ་སྡིག་དང་བྲལ་བ་ལ། །ཁྱེད་ཅག་སྲུངས་ཤིག་སྐྱོངས་ཤིག་ཅེས། །དབང་ཕྱུག་ཆེ་དང་ཁྱབ་འཇུག་དང༌། །ནོར་གྱི་བུ་དང་དྲག་པོ་དང༌། །ཀུམྦྷི་<line/>
ར་དང་སེར་སྐྱ་དང༌། །དེ་དག་རྣམས་ལ་ཁོ་བོ་བསྒོ། །གང་ཞིག་རྟག་ཏུ་དད་པ་ཡིས། །གསང་སྔགས་འདི་རྗོད་འཛིན་བྱེད་པའི། །རིག་སྔགས་འཆང་ལ་མི་<line/>
གཡེལ་བར། །སོམས་ཤིག་སྲུང་བ་གྱིས་ཤིག་ཅེས། །ལྔས་རྩེན་དང་ནི་བདེ་མཆོག་དང༌། །ཙིནད་ལ་དང་སུ་མ་ལ། །བིངྒ་ལ་དང་གཤིན་རྗེ་ལ། །ཁོ་བོས་ལུང་གིས་<line/>
</page>
<page index="27" id="353A">༄༅། །བསྒོ་བར་བྱ། །གང་ཞིག་རྟག་ཏུ་དད་པ་ཡིས། །ཁོ་བོའི་གསང་སྔགས་འདི་འཛིན་ཅིང༌། །རྟག་རྗོད་རིག་སྔགས་འཆང་བ་ལ། །བསམ་<line/>
པ་གྱིས་ཤིག་སྲུང་བ་གྱིས། །སྒྲུབ་པ་པོ་ལ་སྲུངས་ཤིག་ཅེས། །བདེན་པ་པོ་དང་སོ་བརྩེགས་དང༌། །མི་མཇེད་བདག་དང་ལྷ་མོ་དཔལ། །དེ་དག་ཀུན་ལ་ཁོ་བོས་<line/>
བསྒོ༑ ༑གང་ཞིག་དད་པས་ཁོ་བོ་ཡི། །གསང་སྔགས་འདི་ནི་རྟག་འཛིན་ཅིང༌། །རྗོད་བྱེད་རིག་སྔགས་འཆང་བ་ལ། །སོམས་ཤིག་སྲུང་བ་གྱིས་ཤིག་ཅེས། །<line/>
ལྷ་མོ་ཆེན་མོ་དབྱངས་ཅན་དང༌། །ལྷ་ཡི་དབང་པོ་བརྒྱ་བྱིན་དང༌། །སུམ་ཅུ་གསུམ་དབང་རོ་ལངས་དང༌། །མང་པོ་འཛིན་ལ་ཁོ་བོས་བསྒོ། །ཁོ་བོའི་རིག་སྔགས་<line/>
འདི་འཆང་ལ། །སོམས་ཤིག་སྲུང་བ་གྱིས་ཤིག་ཅེས། །གནས་ལྔ་དག་ན་གནས་པ་ཡི། །གཙང་མའི་གནས་ཀྱི་ལྷ་རྣམས་དང༌། །ཡང་དག་ཤེལ་དང་ནོར་<line/>
བུ་བཟང༌། །དེ་དག་རྣམས་ལ་ཁོ་བོས་བསྒོ། །གང་ཞིག་དད་པས་ཁོ་བོ་ཡི། །གསང་སྔགས་འདི་ནི་རྟག་འཛིན་ཅིང༌། །རྗོད་བྱེད་རིག་སྔགས་འཆང་བ་ལ།།<line/>
སོམས་ཤིག་སྲུང་བ་གྱིས་ཤིག་ཅེས། །རྒྱལ་པོ་རྣམ་ཐོས་བུ་དང་ནི། །འཕྲོག་མ་བུ་དང་བཅས་པ་དང༌། །ཡུལ་འཁོར་སྲུང་དང་སྐྱོད་བྱེད་དང༌། །མིག་མི་བཟང་<line/>
</page>
<page index="28" id="353B">དང་འཕགས་སྐྱེས་དང༌། །སྐེམ་བྱེད་གཞོན་ནུར་གྱུར་པ་དང༌། །དེ་དག་རྣམས་ལ་ཁོ་བོས་བསྒོ། །གང་ཞིག་རྟག་ཏུ་དད་པ་ཡིས། །རྟག་ཏུ་གསང་སྔགས་འདི་<line/>
འཛིན་ཅིང༌། །རྗོད་བྱེད་རིག་སྔགས་འཆང་བ་ལ། །སོམས་ཤིག་སྲུང་བ་གྱིས་ཤིག་ཅེས། །དགའ་བོ་ཉེ་དགའ་ཀླུ་གཉིས་དང༌། །སྟོབས་ཀྱི་ལྷ་དང་རྒྱ་མཚོ་དང༌།།<line/>
དྲང་སྲོང་ཉི་ཤུ་རྩ་བརྒྱད་དང༌། །དེ་དག་རྣམས་ལ་ཁོ་བོས་བསྒོ། །གང་ཞིག་རྟག་ཏུ་དད་པ་ཡིས། །རྟག་ཏུ་གསང་སྔགས་འདི་འཛིན་ཅིང༌། །རྗོད་བྱེད་རིག་སྔགས་<line/>
འཆང་བ་ལ། །སོམས་ཤིག་སྲུང་བ་གྱིས་ཤིག་ཅེས། །ཀླུ་ཡི་རྒྱལ་པོ་ཨུཏྤལ་དང༌། །འཕྲུལ་ཆེན་ལྟོ་འཕྱེ་ཆེ་རྣམས་དང༌། །ལྷ་མིན་མི་ཅི་དྲི་ཟ་དང༌། །དེ་དག་<line/>
རྣམས་ལ་ཁོ་བོས་བསྒོ། །གང་ཞིག་རྟག་ཏུ་དད་པ་ཡིས། །རྟག་ཏུ་གསང་སྔགས་འདི་འཛིན་ཅིང༌། །རྗོད་བྱེད་རིག་སྔགས་འཆང་བ་ལ། །སོམས་ཤིག་སྲུང་<line/>
བ་གྱིས་ཤིག་ཅེས། །ཆུ་དང་མེ་ཡི་ལྷ་རྣམས་དང༌། །ཤ་ཟ་རྣམས་དང་ཀློག་དང་སྤྲིན། །གྲུལ་བུམ་དག་དང་མཁའ་ལྡིང་དང༌། །དེ་ནས་ཀུན་ལ་ཁོ་བོས་བསྒོ། །<line/>
བདེ་བར་བྱེད་པའི་ལྷ་གཡོག་འཁོར་ལྔ་བརྒྱ་དང་ལྡན་པ་ཁྱེད་ཐམས་ཅད་དང༌། །དེ་བཞིན་དུ་ལྷ་དང༌། ཀླུའི་རྒྱལ་པོ་རྣམས་དང༌། །ལྷ་དང༌། ལྷའི་བུ་མ་ལ་<line/>
</page>
<page index="29" id="354A">༄༅། །སོགས་པ་དང༌། གནོད་སྦྱིན་སྟོབས་དང་ལྡན་པ་རྣམས་ཀྱང་གང་སྙིང་རྗེ་ཆེན་པོའི་རང་བཞིན་གྱི་སྙིང་པོ་འདི་བཟླས་བརྗོད་<line/>
བྱེད་པ་དེའི་ཕྱི་བཞིན་དུ་འབྲངས་ཤིག །གནོད་པ་སོལ་ཅིག །སྲུང་བ་གྱིས་ཤིག །གལ་ཏེ་སྔགས་པ་མི་ཞིག་རི་དང༌། ནགས་ཚལ་སྟོང་པ་ཐིབས་པོ་<line/>
དག་ན་གཅིག་པུར་གྲོགས་མེད་པར་ཉལ་ན་ཡང་བདེ་བར་བྱེད་པའི་ལྷ་དེ་དག་རང་གི་འཁོར་དང་བཅས་ཏེ་སྲུང་བར་བྱེད་དོ། །ཡམས་ཀྱི་ནད་རྣམས་དང༌།<line/>
བགེགས་རྣམས་ཀྱང་ཞི་བར་བྱེད་དོ། །གལ་ཏེ་རི་ཁྲོད་དུ་ལམ་སྟོར་བར་གྱུར་ན། གསང་སྔགས་འདི་བཟླས་བརྗོད་བྱས་པ་དང༌། བདེ་བར་བྱེད་པའི་<line/>
ལྷ་དང༌། ཀླུའི་རྒྱལ་པོ་དེ་དག་མི་གཟུགས་ཀྱིས་དེ་ལ་ལམ་སྟོན་པར་བྱེད་དོ། །གལ་ཏེ་རི་དང༌། ནགས་དང༌། དགོན་པར་སོན་ལ་ཆུ་དང་མེ་མེད་པར་<line/>
གྱུར་ན༑ ཀླུའི་རྒྱལ་པོ་རྣམས་ཀྱིས་དེ་ལ་བསྲུང་བའི་ཕྱིར་ཆུ་དང་མེ་སྟོན་པར་བྱེད་དོ། །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་<line/>
དབང་ཕྱུག་གིས་ཡང་རིག་སྔགས་འཆང་དེ་ལ་ཡམས་ཀྱི་ནད་དང༌། གནོད་པ་གཞིག་ཅིང་བསལ་བའི་ཕྱིར་ཞི་བར་བྱེད་པའི་ཚིགས་སུ་བཅད་པ་འདི་<line/>
</page>
<page index="30" id="354B">དག་སྨྲས་སོ། །གལ་ཏེ་འབྲོག་དང་རི་ཁྲོད་རྣམས་ཤིག་ཏུ། །སྟག་དང་སྤྱང་ཀི་གཅན་གཟན་ཁྲོ་རྣམས་དང༌། །སྦྲུལ་དང་རྩངས་པ་དང་ནི་མཁའ་འགྲོ་མ། །འོངས་<line/>
ཀྱང་འདི་ཐོས་སྔགས་མཐུས་ལྡོག་པར་འགྱུར། །རྒྱ་མཚོ་ཆུ་ཀླུང་མཚོ་བྲན་འགྲམ་གནས་ན། །དུག་ལྡན་སྦྲུལ་དང་སྦྲུལ་འཛིན་བྱེད་པ་དང༌། །ཆུ་སྲིན་གནོད་<line/>
སྦྱིན་ཉ་དང་ཀུམྦྷེ་ར། །འོང་ནའང་གསང་སྔགས་ཐོས་ན་འཇིགས་པར་འགྱུར། །དམག་དཔུང་ཆེན་པོའི་དགྲ་དང་འཐབ་པ་དང༌། །ནོར་འཕྲོག་ཆོམ་རྐུན་རྣམས་<line/>
དང་ཕྲད་ན་ཡང༌། །དད་པས་རྩེ་གཅིག་སེམས་དང་བྱམས་པ་ཡིས། །གསང་སྔགས་བཟླས་ན་སྡིག་བྱེད་མི་ནུས་ལྡོག །རྒྱལ་པོའི་ཁྲིམས་ཅན་གོ་རར་བཅུག་<line/>
པ་དང༌། །བརྩོན་རར་ལྕགས་དང་ཤིང་སྒྲོག་བཅུག་ན་ཡང༌། །དད་པས་གསང་སྔགས་འདི་ནི་བརྗོད་བྱས་ན། །རྒྱལ་པོ་བདག་ཉིད་དེ་ལ་དགའ་བར་འགྱུར། །གལ་<line/>
ཏེ་དུག་ཅན་ནགས་སམ་ཁྱིམ་གང་ན། །དུག་ཅན་ཟས་ཡོད་དེར་ནི་སོན་གྱུར་ལ། །དད་དང་ལྡན་པས་གསང་སྔགས་མཆོག་བརྗོད་ན། །དུག་རྣམས་ཐམས་ཅད་<line/>
གྱུར་ནས་བདུད་རྩིར་འགྱུར། །གལ་ཏེ་བུད་མེད་བུས་ཐོགས་མི་ཕྱིན་ཅིང༌། །གཡོན་ཅན་བགེགས་ཀྱིས་ན་བར་བྱེད་ན་ཡང༌། །དད་པ་དྲག་པོས་གསང་སྔགས་<line/>
</page>
<page index="31" id="355A">༄༅། །འདི་བརྗོད་ན། །འབྱུང་པོ་འབྲོས་ཤིང་བདེ་བར་བཙའ་བར་འགྱུར། །འབྱུང་པོ་སྡང་དང་གནོད་སེམས་ཀླུ་རྣམས་ཀྱིས། །གསད་པའི་<line/>
ཆེད་དུ་གནོད་པ་བྱས་ན་ཡང༌། །དད་པས་གསང་སྔགས་འདི་ནི་བརྗོད་བྱས་ན། །ཚེ་ཡང་འཕེལ་ཞིང་ནད་རྣམས་འབྱང་བར་འགྱུར། །གལ་ཏེ་འབྱུང་པོས་<line/>
སྐྲངས་ནད་བྱས་པ་དང༌། །བལ་བླྔགྶ་ནད་དང་ཤུ་བ་རྣག་ཁྲག་ཅན། །དད་པས་རྟག་ཏུ་གསང་སྔགས་འདི་བཟླས་ན། །གསང་སྔགས་མཐུ་ཡིས་<line/>
ཐམས་ཅད་མེད་པར་འགྱུར། །སེམས་ཅན་རབ་ཏུ་སྡང་བས་གསད་པའི་ཕྱིར། །གཡོ་དང་སྒྱུ་ཡི་ལས་རྣམས་བྱེད་ན་ཡང༌། །དད་པ་དྲག་པོས་གསང་<line/>
སྔགས་འདི་བརྗོད་ན། །དེ་དྲུང་སྒྱུ་མའི་མཁན་པོ་འགྲོ་མི་འགྱུར། །དམ་པའི་ཆོས་ཉམས་སེམས་ཅན་རྙོག་པ་ཅན། །འདོད་ཆགས་བཅིངས་ཤིང་ལག་<line/>
པས་རྨོངས་རྣམས་དང༌། །ཉིན་མཚན་མི་དྲང་མ་ཞི་རྟོག་ལྡན་ཞིང༌། །ཁྱོ་དང་ལྷན་ཅིག་མི་དགའ་བུད་མེད་རྣམས། །གསང་སྔགས་བཟླས་བརྗོད་བྱས་<line/>
པས་འབྱིན་ནུས་ཏེ། །འདོད་ཆགས་མི་ཞི་སེམས་ནི་དྲང་པོར་འགྱུར། །གལ་ཏེ་སྙིང་པོ་འདི་ཡི་མཐུ་བརྗོད་ན། །བསྐལ་པ་གཅིག་གིས་མཐའ་མར་ཕྱིན་མི་<line/>
</page>
<page index="32" id="355B">འགྱུར༑ ༑ཚོན་སྐུད་སྣ་ལྔ་བ་ལ་སྙིང་པོ་འདི་ལན་ལྔ་བརྒྱ་བཟླས་བརྗོད་བྱས་ཏེ་མདུད་པ་ཉི་ཤུ་རྩ་གཅིག་བཟླས་པ་མགུལ་དུ་གདགས་སོ། །སྙིང་པོ་འདི་ནི།<line/>
སྔོན་གྱི་སངས་རྒྱས་བཅོམ་ལྡན་འདས་གངྒཱའི་ཀླུང་དགུ་བཅུ་རྩ་དགུའི་བྱེ་མ་སྙེད་ཀྱིས་སེམས་ཅན་རྣམས་ཀྱི་དོན་གྱི་ཕྱིར་གསུངས་པའོ། །གང་དག་ཕ་རོལ་<line/>
ཏུ་ཕྱིན་པ་དྲུག་སྒོམ་པར་བྱེད་ལ་ཡོངས་སུ་རྫོགས་པར་མི་འགྱུར་བ་དེ་དག་ལ་མྱུར་དུ་ཡོངས་སུ་རྫོགས་པར་བྱ་བའི་ཕྱིར་གསུངས་སོ། །གང་དག་སངས་<line/>
རྒྱས་ཉིད་དུ་སེམས་མ་བསྐྱེད་པ་དེ་དག་ཀྱང་བྱང་ཆུབ་ཏུ་སེམས་བསྐྱེད་པར་བྱེད་དོ། །གང་ཉན་ཐོས་ཀྱི་འབྲས་བུ་མ་ཐོབ་པ་དེ་དག་ཀྱང་མྱུར་དུ་ཐོབ་པར་བྱེད་<line/>
དོ༑ ༑སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་ལྷའི་དྲང་སྲོང་གང་དག་བྱང་ཆུབ་ཏུ་སེམས་མ་བསྐྱེད་པ་ཇི་སྙེད་འཁོད་པ་དེ་དག་ཀྱང་སེམས་<line/>
བསྐྱེད་པར་བྱེད་དོ། །གང་ཐེག་པ་ཆེན་པོའི་ཆོས་ལ་དབང་པོ་རྣམས་དད་པས་མ་རྙེད་པ་དེ་དག་ཀྱང་ཐོབ་པར་བྱེད་དོ། །སྙིང་པོ་འདིའི་མཐུས་ཐེག་པ་ཆེན་པོ་ལ་ཐར་<line/>
པའི་ས་བོན་གྱི་མྱུ་གུ་འཕེལ་བར་འགྱུར་རོ། །གལ་ཏེ་དགོས་པ་ཞིག་ཡོད་ན་ཡང་ཁོ་བོའི་སྙིང་རྗེ་དང༌། ཐབས་ལ་མཁས་པས་ཐམས་ཅད་འགྲུབ་བོ། །སྟོང་<line/>
</page>
<page index="33" id="356A">༄༅། །གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་མུན་པ་མུན་ནག་གི་སེམས་ཅན་དམྱལ་བ་དག་ན་སེམས་ཅན་གང་དག་<line/>
གནས་པ་རྣམས་ཀྱང་གལ་ཏེ་སྙིང་པོ་འདི་ཐོས་ན། སྡུག་བསྔལ་རྣམས་ལས་ཡོངས་སུ་ཐར་པར་འགྱུར་རོ། །བྱང་ཆུབ་སེམས་དཔའ་གང་དག་ས་<line/>
དང་པོ་མ་ཐོབ་པ་དེ་དག་ཀྱང་ས་བཅུ་ནས་སངས་རྒྱས་ཀྱི་བྱང་ཆུབ་ཀྱི་བར་དུ་འཐོབ་པར་འགྱུར་རོ། །སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང༌། དཔེ་<line/>
བྱད་བཟང་པོ་བརྒྱད་ཅུ་རྣམས་ཀྱང་རང་ཡོངས་སུ་རྫོགས་པར་འགྱུར་རོ། །ཉན་ཐོས་ཀྱི་ཐེག་པ་ཅན་གྱི་སེམས་ཅན་གང་དག་གིས་སྙིང་པོ་འདི་ལན་<line/>
གཅིག་ཐོས་ན་དྲང་པོའི་སེམས་ཀྱི་བསམ་པས་མོས་ཤིང་སྒོམ་པར་འགྱུར་རོ། །དགེ་སྦྱོང་གི་འབྲས་བུ་བཞི་ཡང་ཇི་ལྟར་འདོད་པ་བཞིན་དུ་འཐོབ་བོ། །<line/>
གལ་ཏེ་དེ་ལྟར་བཟོད་ན། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཕྱི་ནང་ན་ཡོད་པའི་རི་དང༌། རྡོ་དང༌། རྩིག་པ་དང༌། རི་རབ་དང༌།<line/>
རི་ཁོར་ཡུག་རྣམས་ཀྱང་གཡོ་ཞིང་རྡུལ་ཕྲ་རབ་བཞིན་དུ་ཕྱེ་མར་འགྱུར་རོ། །རྒྱ་མཚོ་ཆེན་པོ་བཞི་ཡང་ཁོལ་ཞིང་འཐོར་བར་འགྱུར་རོ། །གལ་ཏེ་དེ་དང་<line/>
</page>
<page index="34" id="356B">དེའི་གམ་ཡོ་ན་སེམས་ཅན་གང་དག་འཁོད་པ་དེ་དག་ཐམས་ཅད་ཇི་ལྟར་བྱང་ཆུབ་ཏུ་སེམས་བསྐྱེད་པ་དེ་བཞིན་དུ་འགྱུར་རོ། །གང་གི་ཚེ་འདི་ལ་དམ་<line/>
པར་གྱུར་པ་དེ་དག་གིས་ཉི་མ་ཉི་ཤུ་རྩ་གཅིག་ཏུ་ཚུལ་ཁྲིམས་དང་ལྡན་པར་བྱས་ལ་སྙིང་པོ་འདི་བཟླས་བརྗོད་བྱས་ན། ཡིད་ལ་བསམ་པ་ཡོངས་སུ་<line/>
རྫོགས་པར་འགྱུར་རོ། །ཐོག་མ་མེད་པའི་ཐ་མའི་མཐའི་བར་གྱི་སྡིག་པའི་ལས་གང་ཡིན་པ་དེ་དག་ཐམས་ཅད་འབྱང་བར་འགྱུར་རོ། །སྟོང་གསུམ་གྱི་<line/>
སྟོང་ཆེན་པོའི་འཇིག་རྟེན་གྱི་ཁམས་ཀྱི་ཕྱི་ནང་གི་སངས་རྒྱས་དང༌། བྱང་ཆུབ་སེམས་དཔའ་དང༌། བརྒྱ་བྱིན་དང༌། ཚངས་པ་དང༌། འཇིག་རྟེན་<line/>
སྐྱོང་བ་དང༌། ལྷའི་དྲང་སྲོང་དང༌། ཀླུའི་རྒྱལ་པོ་ཐམས་ཅད་དབང་དུ་འགྱུར་རོ། །མིའམ་ལྷ་གང་ལ་ལ་ཞིག་གསང་སྔགས་འདི་ཁ་ཏོན་བྱེད་པ་དེ་འབབ་<line/>
ཆུའམ༑ རྒྱ་མཚོར་ཁྲུས་བྱས་ན། དེ་ན་སྲོག་ཆགས་གང་དག་འཁོད་པ་ལ་དེས་རེག་པ་དེ་དག་གི་ལས་ཤིན་ཏུ་ལྕི་བ་ཐམས་ཅད་འབྱང་བར་འགྱུར།<line/>
ཚེ་ཕྱི་མ་ལ་སངས་རྒྱས་ཀྱི་ཞིང་ཡོངས་སུ་དག་པར་པདྨ་ལས་བརྫུས་ཏེ་སྐྱེས་པར་འགྱུར། །མངལ་ནས་སྐྱེ་བ་དང༌། དྲོད་གཤེར་ལས་སྐྱེ་བ་དང༌། སྒོ་ང་<line/>
</page>
<page index="35" id="357A">༄༅། །ལས་སྐྱེ་བ་འཛིན་པར་མི་འགྱུར་ན། གང་འདི་འཛིན་པ་དང༌། བརྗོད་པ་དང༌། ཀློག་པ་ལྟ་ཅི་སྨོས། འདོད་ཅིང་བརྗོད་པ་ལྟ་ཡང་<line/>
ཅི་སྨོས༑ རླུང་གང་གིས་རིག་སྔགས་འཆང་ལ་རེག་པའི་རླུང་དེས་སེམས་ཅན་གང་ལ་ལ་རེག་པར་གྱུར་པའི་ལས་ལྕི་བ་ཐམས་ཅད་འབྱང་བར་<line/>
འགྱུར་རོ། །ཡང་དང་ཡང་ངན་སོང་གསུམ་དུ་འགྲོ་བར་མི་འགྱུར་རོ། །རྟག་ཏུ་སངས་རྒྱས་འབྱུང་པོའི་སྐྱེ་བར་འགྱུར་རོ། །འདི་ལྟར་ཡང་ཤེས་པར་བྱ་སྟེ།<line/>
གང་འཛིན་པ་དང༌། འཆང་བའི་བསོད་ནམས་ཀྱི་རྣམ་པར་སྨིན་པ་ནི། བསམ་གྱིས་མི་ཁྱབ་ཅིང་དཔག་ཏུ་མེད་དོ། །གང་ལ་ལ་སྙིང་པོ་འདི་བརྗོད་པ་<line/>
དེའི་ཁ་ནས་ཚིག་དགེ་བའམ། མི་དགེ་བ་ཅི་བྱུང་ཡང་རུང་སྟེ། དེ་ཐམས་ཅད་བདུད་དང༌། གཞན་མུ་སྟེགས་ཅན་དང༌། སྲུང་བའི་ལྷ་དང༌། ཀླུ་དང༌།<line/>
འབྱུང་པོ་རྣམས་ཀྱིས་ཡོངས་སུ་དག་པའི་ཆོས་སུ་ཐོས་པར་འགྱུར་རོ། །སུ་སྙིང་པོ་འདི་ཁ་ཏོན་བྱེད་པ་དེ་ལ་ཐམས་ཅད་སངས་རྒྱས་སུ་འདུ་ཤེས་བསྐྱེད་<line/>
ཅིང་གུས་པར་འགྱུར་རོ། །སངས་རྒྱས་བཅོམ་ལྡན་འདས་གངྒཱའི་ཀླུང་དགུ་བཅུ་རྩ་དགུའི་བྱེ་མ་སྙེད་ཀྱི་རྡུལ་ཕྲ་རབ་སྙེད་དག་གིས་སྡུག་པར་དགོངས་<line/>
</page>
<page index="36" id="357B">ཤིང་ཡོངས་སུ་བཟུང་བ་དེ་ནི། སངས་རྒྱས་ཀྱི་སྐུའི་མཛོད་དུ་ཤེས་པར་བྱའོ། །དེ་ནི། སངས་རྒྱས་ཐམས་ཅད་ཀྱི་འོད་ཟེར་གྱི་སྣང་བས་སྣང་བར་འགྱུར་བས།<line/>
ལུས་འོད་ཟེར་དང་ལྡན་པར་ཤེས་པར་བྱའོ། །གང་སྙིང་པོ་འདིས་སེམས་ཅན་རྣམས་ཡོངས་སུ་སྐྱོབ་པ་དེ་སྙིང་རྗེའི་མཛོད་དུ་ཤེས་པར་བྱའོ། །གང་གཟུངས་ཀྱི་<line/>
སྒོ་རྣམས་སྡུད་པ་དེ་ཆོས་ཀྱི་མཛོད་དུ་ཤེས་པར་བྱའོ། །གང་ལ་ཏིང་འཛིན་བརྒྱ་སྟོང་མངོན་དུ་སྣང་བ་དེ་བསམ་གཏན་དང༌། སྙོམས་པར་འཇུག་པའི་མཛོད་<line/>
དུ་ཤེས་པར་བྱའོ། །གང་སྟོང་པ་ཉིད་ཀྱི་ཡེ་ཤེས་ཀྱིས་སེམས་ཅན་རྣམས་ལ་བལྟ་བ་དེ་ནམ་མཁའི་སྙིང་པོའི་མཛོད་དུ་ཤེས་པར་བྱའོ། །གང་ལ་རྟག་ཏུ་ལྷ་<line/>
དག་དང༌། ལྷ་རྣམས་ཀྱིས་ཀུན་ཏུ་བསྲུངས་པ་དེ་མི་འཇིགས་པའི་མཛོད་དུ་ཤེས་པར་བྱའོ། །གང་གི་ཁ་ནས་གཟུངས་ཀྱི་སྒྲ་རྒྱུན་མི་འཆད་པ་དེ་གཏམ་<line/>
སྣ་ཚོགས་ཀྱི་མཛོད་དུ་ཤེས་པར་བྱའོ། །གང་ཡམས་ཀྱི་ནད་རྣམ་གསུམ་དང༌། དུས་ངན་པས་ཆུད་མི་ཟོས་པ་དེ་རྟག་ཏུ་གནས་པའི་མཛོད་དུ་ཤེས་པར་<line/>
བྱའོ༑ ༑གང་བདུད་དང༌། གཞན་མུ་སྟེགས་ཅན་གྱིས་བར་དུ་གཅོད་ཅིང་བཟློག་མི་ནུས་པ་དེའི་མིའི་ཤའི་མཛོད་ཇི་ལྟ་བ་བཞིན་མ་ཡིན་པར་ཤེས་པར་བྱའོ། །གང་<line/>
</page>
<page index="37" id="358A">༄༅། །རྟག་ཏུ་སྙིང་པོ་འདིས་སེམས་ཅན་ཐམས་ཅད་གསོ་བར་བྱེད་པ་དེ་སྨན་གྱི་རྒྱལ་པོའི་མཛོད་དུ་ཤེས་པར་བྱའོ། །གང་སངས་<line/>
རྒྱས་ཀྱི་ཞིང་དུ་འགྲོ་བ་ལ་འབྱུང་བ་དེ་ནི། མངོན་པར་ཤེས་པར་བྱ་སྟེ། དེའི་བསོད་ནམས་ཀྱི་བ་སྔགས་པ་ནི། མཐའ་ཡས་སོ། །གལ་ཏེ་རིགས་ཀྱི་<line/>
བུ་མིར་གྱུར་པ་ཞིག་ཡུན་རིང་པོའི་འཁོར་བའི་སྡུག་བསྔལ་གྱིས་སྐྱོ་ཞིང་བདེ་བ་འདོད་ན། དེས་ཐོག་མར་བས་མཐའ་དབེན་པའི་གནས་བཙལ་<line/>
བར་བྱ་སྟེ། དེར་འདུག་པར་བྱའོ། །གཙང་མར་མཚམས་ལེགས་པར་གཅད་པར་བྱའོ། །གལ་ཏེ་ཆུ་ལ་བཟླས་བརྗོད་བྱས་སམ། ཡང་ན་ཟས་<line/>
སམ༑ ཐུག་པའམ། སྨན་ནམ། བདུག་པ་ལ་སོ་སོར་ལན་བརྒྱ་རྩ་བརྒྱད་བཟླས་བརྗོད་བྱས་ཏེ་སྤྱད་ན་ཚེ་རིང་པོར་འགྱུར་རོ། །མཐུ་ཡོད་པར་འགྱུར་<line/>
རོ༑ ༑མཚམས་གཅོད་ནུས་པར་འགྱུར་རོ། །རྗེས་སུ་མཐུན་པའི་ཆོས་ལེན་པའམ། འཛིན་ནུས་པར་འགྱུར་རོ། །ཐམས་ཅད་འགྲུབ་པར་འགྱུར་རོ། །<line/>
དེ་ལ་མཚམས་གཅད་པའི་ཆོ་ག་ནི། འདི་ཡིན་ཏེ། ཐོག་མར་རལ་གྲི་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ལ་དཀྱིལ་འཁོར་གཅད་<line/>
</page>
<page index="38" id="358B">བར་བྱའོ། །ཡང་ན་ཆུ་གཙང་མ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ནས་ཕྱོགས་བཞིར་གཏོར་བར་བྱ་སྟེ། འདི་ནི། མཚམས་སོ། །ཡང་ན་ཡུངས་<line/>
ཀར་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ལ་ཕྱོགས་བཞིར་གཏོར་ན་མཚམས་བཅད་པར་འགྱུར་རོ། །ཡང་ན་ཇི་ཙམ་འདོད་པ་སེམས་ཀྱིས་བྱིན་<line/>
གྱིས་བརླབ་པར་བྱའོ། །ཡང་ན་ཐལ་བ་གཙང་མ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་མཚམས་གཅད་དོ། །ཡང་ན་ཚོན་སྐུད་སྣ་ལྔ་པ་ལ་བཟླས་<line/>
བརྗོད་བྱས་ལ་ཕྱོགས་བཞིར་བྲེས་ན། ཐམས་ཅད་དུ་མཚམས་བཅད་པར་འགྱུར་རོ། །ཆོ་ག་འདིས་ལེན་ཅིང་འཛིན་ནུས་པར་འགྱུར་ན། བདག་ཉིད་འབྲས་<line/>
བུ་ཐོབ་པར་འགྱུར་རོ། །སུས་སྙིང་པོ་འདིའི་མིང་ཐོས་པ་དེའི་བསྐལ་པ་དུ་མའི་སྐྱེ་བ་དང་འཆི་བ་བསགས་པའི་ལས་ལྕི་བ་རྣམས་ཀྱང་འབྱང་བར་འགྱུར་<line/>
ན༑ སུ་འདི་རྗོད་ཅིང་འཛིན་པ་ལྟ་ཅི་སྨོས། །གང་ཞིང་འདི་རྗོད་ཅིང་སྨྲ་བར་ནུས་པ་དེ་སྔོན་གྱི་དེ་བཞིན་གཤེགས་པ་དུ་མ་ལ་མཆོད་ཅིང་བསོད་ནམས་དང་<line/>
དགེ་བའི་རྩ་བ་བསགས་པ་ཡིན་པར་རིག་པར་བྱའོ། །གལ་ཏེ་ཆོ་ག་འདིས་སེམས་ཅན་གྱི་ཁམས་སྡུག་བསྔལ་ལ་གནས་པ་ཐམས་ཅད་གདོན་པར་བྱེད་<line/>
</page>
<page index="39" id="359A">༄༅། །ནུས་པར་གྱུར་ན། མི་དེ་ནི། སྙིང་པོ་ཆེན་པོ་དང་ལྡན་ཞིང་རིང་པོ་མི་ཐོགས་པར་སངས་རྒྱས་ཀྱི་བྱང་ཆུབ་འཐོབ་པར་རིག་པར་བྱའོ། །<line/>
རིག་སྔགས་འཆང་དེས་སེམས་ཅན་ཇི་སྙེད་མཐོང་བ་དང༌། སེམས་ཅན་སོ་སོ་ལ་བརྗོད་པ་དང༌། དེ་ལ་གང་དག་གིས་ཐོས་པ་དང་བྱང་ཆུབ་ཀྱི་<line/>
རྒྱུར་འགྱུར་རོ། །རིག་སྔགས་འཆང་དེའི་བསོད་ནམས་དང༌། དགེ་བའི་མཐའ་ནི། བརྗོད་མི་ནུས་པར་དཔག་ཏུ་མེད་པར་འགྱུར་རོ། །གལ་ཏེ་ལུས་<line/>
བསྡམས་ཤིང་ཟས་དུས་སུ་ཟ་བར་གནས་ལ་དགེ་ཞིང་དྲང་པོའི་སེམས་ཀྱིས་བརྗོད་པར་ནུས་ན། དེས་དེའི་ཚེ་སེམས་ཅན་གྱི་ཁམས་ཐམས་ཅད་ཀྱི་<line/>
ཆེད་དུ་སྔོན་གྱི་ལས་རྣམས་བཤགས་པར་བྱའོ། །བདག་ཉིད་ཀྱང་དེ་བཞིན་དུ་བཤགས་པར་བྱའོ། །གལ་ཏེ་དེ་ལྟར་གོམས་ཤིང་རྒྱུན་མི་འཆད་པར་<line/>
སྙིང་པོ་འདི་བརྗོད་ན། དེས་ཚེ་འདི་ལ་དགེ་སྦྱོང་གི་འབྲས་བུ་བཞི་ཐོབ་པར་འགྱུར། དབང་པོ་རྣོ་བ་དང༌། བློ་དང་ལྡན་པ་དང༌། བསམ་གཏན་ལ་བློ་སྐྱེ་<line/>
བར་འགྱུར། ས་བཅུའི་འབྲས་བུ་ཐོབ་པ་ལ་མི་དཀའ་བར་གྱུར་ན། འཇིག་རྟེན་པའི་བསོད་ནམས་ཀྱི་འབྲས་བུ་ཆུང་ངུ་འཐོབ་པ་ལྟ་ཅི་སྨོས། ཅི་དང་ཅི་<line/>
</page>
<page index="40" id="359B">འདོད་པ་རྣམས་དེ་ལ་ཡོངས་སུ་རྫོགས་པར་མི་འགྱུར་བ་མེད་དོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་<line/>
གི་སྙིང་རྗེ་ཆེན་པོ་དང༌། སྨོན་ལམ་ཆེན་པོ་ཟབ་ཅིང་རྒྱ་ཆེ་བའི་སྟོབས་ཀྱིས་སོ། །དེ་ནས་བཅོམ་ལྡན་འདས་ཀྱིས་སྙིང་པོ་འདིའི་མཐུ་སྟོབས་རྒྱ་ཆེན་པོ་ཚེ་<line/>
དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ། ཡུལ་གང་དང་གང་དུ་ཡམས་ཀྱི་ནད་བྱུང་ལ། ཡུལ་དེར་གལ་ཏེ་རྒྱལ་པོས་ཆོས་<line/>
ཀྱིས་ཡུལ་སྲུང་ཞིང་རྒྱ་ཆེ་བ་དང༌། གཙང་མར་བྱ་ན། སེམས་ཅན་རྣམས་སྟེམས་ལས་མི་གཅོད་དོ། །ཉེས་པ་བྱུང་བ་རྣམས་ལ་བཟོད་པར་བྱའོ། །རྒྱལ་<line/>
པོ་དེས་ལུས་དང་སེམས་ཀྱི་བརྩོན་འགྲུས་དང་ལྡན་པར་བྱས་ལ། ཞག་བདུན་སྙིང་རྗེ་ཆེན་པོའི་རང་བཞིན་གྱི་སྙིང་པོ་འདི་བཟླས་བརྗོད་བྱས་ན། ཡུལ་<line/>
དེར་ཡམས་ཀྱི་ནད་ཅི་བྱུང་བ་ཐམས་ཅད་ཞི་བར་འགྱུར་རོ། །ལོ་ཏོག་ཐམས་ཅད་ཀྱང་ཕུན་སུམ་ཚོགས་པར་འགྱུར་རོ། །སེམས་ཅན་ཐམས་ཅད་བདེ་བར་<line/>
འགྱུར་རོ། །གལ་ཏེ་ས་རིས་སོ་སོར་དགྲ་རྒྱུན་དུ་འོང་ཞིང་ཡུལ་དུ་གནས་པའི་སེམས་ཅན་རྣམས་ལ་གནོད་པ་བྱེད་པ་དང༌། མི་ཡོངས་མི་དགའ་བར་གྱུར་<line/>
</page>
<page index="41" id="360A">༄༅། །པ་དང༌། དེར་ནད་བྱུང་བ་དང༌། ཆུ་དུས་སུ་མི་འབབ་པ་དང༌། དེར་ཟླ་བ་དང་ཉི་མ་ལམ་དྲང་པོར་མི་འགྲོ་བ་དང༌། གལ་<line/>
ཏེ་སྡིག་པའི་ལས་དེ་སྙེད་བྱུང་ན། རྒྱལ་པོ་དེས་སྤྱན་རས་གཟིགས་དབང་ཕྱུག་ལག་པ་སྟོང་དང༌། མིག་སྟོང་དང་ལྡན་པའི་གཟུགས་བྱས་ལ།<line/>
གང་དུ་ཡམས་ཀྱི་ནད་བྱུང་བ་དེ་ལོགས་སུ་བཞིན་བསྟན་ཏེ་གཞག་གོ། །ཤིན་དུ་དད་པས་བདུག་པ་དང༌། མེ་ཏོག་དང༌། གདུགས་དང༌། རྒྱལ་<line/>
མཚན་དང༌། ལྷའི་བ་དན་སྣ་ཚོགས་དང༌། ཞལ་ཟས་རོ་བརྒྱ་པས་མཆོད་པར་བྱའོ། །དེ་ནས་རྒྱལ་པོ་དེས་སྙིང་པོ་འདི་བརྗོད་པའི་ཕྱིར་ཉིན་ཞག་<line/>
བདུན་དུ་བརྩོན་འགྲུས་བརྟན་པོར་གནས་བྱས་ན། ས་རིས་སོ་སོར་དགྲ་ཐམས་ཅད་དེ་ལ་ཕྱག་འཚལ་བར་འགྱུར་རོ། །རང་རང་གི་ཡུལ་ལ་<line/>
དགའ་བར་འགྱུར། སེམས་འཐུན་པར་འགྱུར། ཕན་ཚུན་གྲོགས་སུ་འགྱུར། མི་ཡོངས་དང་རྒྱལ་བུ་ཐམས་ཅད་ཀྱང་བྱས་པ་གཟོ་ཞིང༌།<line/>
ལེགས་པར་བྱེད་པར་འགྱུར་རོ། །རྒྱལ་པོའི་བཙུན་མོའི་འཁོར་རྣམས་ཀྱང་དེ་ལ་དགའ་བ་བསྐྱེད་པར་འགྱུར་རོ། །ལྷ་དང་ཀླུ་རྣམས་ཀྱང༌།<line/>
</page>
<page index="42" id="360B">ཡུལ་སྲུང་བར་བྱེད་དོ། །ཆར་ཡང་དུས་སུ་འབབ་པར་འགྱུར་རོ། །འབྲས་བུ་དང༌། ལོ་ཏོག་རྣམས་ཀྱང་མང་ཞིང་གྲུབ་པར་འགྱུར་རོ། །ཡུལ་ན་གནས་པ་<line/>
སེམས་ཀྱང་བདེ་བ་དང༌། ཡིད་བདེ་བ་སྐྱེ་བར་འགྱུར་རོ། །གལ་ཏེ་ཁྱིམ་གཅིག་ཏུ་ནད་དང༌། གནོད་པ་སྣ་ཚོགས་བྱུང་ངམ། བདུད་དང་འབྱུང་པོ་<line/>
གཡོན་ཅན་གནས་པས་འཁྲུགས་ཤིང་སྨྲའམ། སྐུར་པ་འདེབས་སམ། གནོད་པ་དག་བྱུང་ངམ། ཕྱི་ནང་གི་མི་མཐུན་པ་ཆེན་པོའམ། ཆུང་ངུ་དག་<line/>
བྱུང་ན་དེའི་ཚེ་སྤྱན་རས་གཟིགས་དབང་ཕྱུག་ལག་པ་སྟོང་དང༌། མིག་སྟོང་དང་ལྡན་པ་དེའི་མདུན་དུ་མཆོད་པ་བྱས་ལ། ཤིན་ཏུ་དད་པས་སྙིང་པོ་<line/>
འདི་ལན་སྟོང་བཟླས་བརྗོད་བྱས་ན། གོང་དུ་སྨོས་པའི་གནོད་པ་དེ་དག་ཞི་བར་འགྱུར་རོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་<line/>
འདི་སྐད་ཅེས་གསོལ་ཏོ། །བཙུན་པ་བཅོམ་ལྡན་འདས། སྙིང་པོ་འདིའི་མིང་ཅི་ཞེས་བགྱི། ཇི་ལྟར་བླང་བར་བགྱི། ཇི་ལྟར་གཟུང་བར་བགྱི། ཀུན་དགའ་<line/>
བོ་སྙིང་པོ་འདིའི་མིང་ནི་མང་དུ་ཡོད་དོ། གཅིག་ནི་རྒྱ་ཆེར་དྲི་མ་མེད་པ་ཡོངས་སུ་རྫོགས་པ་ཞེས་བྱའོ། །སྙིང་རྗེ་ཆེན་པོ་ཐོགས་པ་མེད་པ་ཞེས་ཀྱང་བྱའོ། །སྡུག་<line/>
</page>
<page index="43" id="361A">༄༅། །བསྔལ་ལས་ཡོངས་སུ་བསྐྱོབ་པ་ཞེས་ཀྱང་བྱའོ། །ཚེ་འཕེལ་བར་བྱེད་པ་ཞེས་ཀྱང་བྱའོ། །ངན་འགྲོའི་ལམ་རྣམ་པར་འཇིགས་<line/>
པ་ཞེས་ཀྱང་བྱའོ། །ལས་ཀྱི་སྒྲིབ་པ་འཇོམས་པ་ཞེས་ཀྱང་བྱའོ། །བསམ་པ་ཡོངས་སུ་རྫོགས་པར་བྱེད་པ་ཞེས་ཀྱང་བྱའོ། །སེམས་ཀྱི་རྗེས་མཐུན་པར་<line/>
དབང་བ་ཞེས་ཀྱང་བྱའོ། །ས་གོང་མར་མྱུར་དུ་ངེས་པར་རྟོགས་པར་བྱེད་པ་ཞེས་ཀྱང་སྟེ། ཀུན་དགའ་བོ། དེ་ལྟར་ཟུངས་ཤིག །དེ་ནས་བཅོམ་ལྡན་འདས་ལ་<line/>
ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །བཙུན་པ་བཅོམ་ལྡན་འདས། གང་སྙིང་པོ་དྲང་པོ་འདི་སྟོན་པའི་བྱང་ཆུབ་སེམས་དཔའ་<line/>
སེམས་དཔའ་ཆེན་པོ་འདིའི་མིང་ཅི་ཞེས་བགྱི། བཅོམ་ལྡན་འདས་ཀྱིས་བཀའ་སྩལ་པ། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་<line/>
གཟིགས་དབང་ཕྱུག་ཅེས་བྱའོ། །མདོ་འཛིན་པ་ཞེས་ཀྱང་བྱའོ། །འོད་ཟེར་དང་མིག་དང་ལག་པ་སྟོང་ཡོད་པ་ཞེས་ཀྱང་བྱའོ། །བྱང་ཆུབ་སེམས་<line/>
དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་དེའི་རྫུ་འཕྲུལ་གྱི་མཐུ་ནི་དཔག་ཏུ་མེད་ཅིང་བསམ་གྱིས་མི་ཁྱབ་བོ། །འདི་ནི། འདས་པའི་<line/>
</page>
<page index="44" id="361B">བསྐལ་པ་དཔག་ཏུ་མེད་པའི་སྔ་ལོགས་སུ་བྱང་ཆུབ་མངོན་པར་རྫོགས་པར་སངས་རྒྱས་ཏེ། ཆོས་སྣང་བའི་སངས་རྒྱས་བཅོམ་ལྡན་འདས་ཞེས་བྱའོ།<line/>
དེ་ནི། སྙིང་རྗེ་ཆེན་པོ་དང༌། སྨོན་ལམ་གྱི་དབང་གིས་སེམས་ཅན་ལ་ཕན་པ་དང༌། བདེ་བའི་ཕྱིར་འདིར་བྱང་ཆུབ་སེམས་དཔའི་གཟུགས་སུ་སྣང་ངོ༌། །<line/>
བྱང་ཆུབ་སེམས་དཔའ་རྣམས་དང༌། མི་མཛེད་ཀྱི་བདག་པོ་ཚངས་པ་དང༌། ལྷའི་དབང་པོ་བརྒྱ་བྱིན་དང༌། ཀླུའི་འཁོར་དང༌། ཁྱེད་ཐམས་ཅད་ཀྱིས་<line/>
དེ་ལ་མཆོད་པ་གྱིས་ཤིག །དེ་ལ་བརྙས་པར་མ་བྱེད་ཅིག །ལྷ་དང་མི་ཐམས་ཅད་ཀྱིས་རྟག་ཏུ་མཆོད་པ་གྱིས་ཤིག །མིང་ཡང་རྗོད་ཅིག་དང༌།<line/>
དགེ་བའི་རྩ་བ་སྐྱེ་ཞིང་སྡིག་པ་དུ་མ་ཡང་འབྱང་བར་འགྱུར་རོ། །ལུས་ཞིག་སྟེ་ཤི་བའི་འོག་ཏུ་དེ་བཞིན་གཤེགས་པ་འོད་དཔག་མེད་ཀྱི་སངས་རྒྱས་ཀྱི་<line/>
ཞིང་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བ་འཛིན་པར་འགྱུར་རོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་<line/>
བཀའ་སྩལ་ཏོ། །སུ་ནོར་བུ་དང༌། འབྲས་བུ་དང༌། རིན་པོ་ཆེ་དང༌། ཡོ་བྱད་འདོད་པ་དེས། ཡིད་བཞིན་གྱི་ནོར་བུ་རིན་པོ་ཆེ་ཐོགས་པའི་ལག་པ་ལ་བལྟས་<line/>
</page>
<page index="45" id="362A">༄༅། །ཏེ་འདུག་པར་བྱའོ། །སུ་ནད་སྣ་ཚོགས་ཀྱིས་བཏབ་སྟེ། ནད་མེད་པར་འདོད་པ་དེས་དོན་ཡོད་པའི་ཞགས་པ་ཐོགས་པའི་ལག་པ་<line/>
ལ་བལྟས་ཏེ་འདུག་པར་བྱའོ། །སུ་ལྟོ་ན་པ་དེས་རིན་པོ་ཆེ་ལྷུང་བཟེད་ཐོགས་པའི་ལག་པ་ལ་བལྟས་ཏེ་བསམ་པར་བྱའོ། །སུ་འབྱུང་པོ་རྣམས་དང་<line/>
བགེགས་བྱེད་པའི་ལྷ་ལ་སོགས་པ་གདུལ་བར་འདོད་པ་དེས། རིན་པོ་ཆེ་རལ་གྲི་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་འདོད་<line/>
པའི་དབང་ཕྱུག་བདུད་འདུལ་བར་འདོད་པ་དེས། རྡོ་རྗེ་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་དགྲ་ཚར་གཅོད་པར་འདོད་པ་དེས།<line/>
རྡོ་རྗེ་ཅན་གྱི་གཏུན་ཤིང་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་ཐམས་ཅད་དུ་འཇིགས་པར་གྱུར་ཏེ་བདེ་བ་མ་ཐོབ་པ་དེས། མི་<line/>
འཇིགས་པ་སྦྱིན་པའི་ལག་པ་ལ་བལྟ་བར་བྱའོ། །སུ་མིག་ན་ཞིང་མཐོང་བ་ཉམས་པ་དེས་ནོར་བུ་རིན་པོ་ཆེ་མེ་ཤེལ་ཐོགས་པའི་ལག་པ་ལ་བལྟས་ཏེ་<line/>
འདུག་པར་བྱའོ། །སུ་ཚ་བའི་ནད་ཀྱིས་བཏབ་པ་དང༌། དུག་འཐུངས་པ་དེས་ནོར་བུ་རིན་པོ་ཆེ་ཆུ་ཤེལ་ཐོགས་པའི་ལག་པ་ལ་བལྟ་བར་བྱའོ། །སུ་བདག་<line/>
</page>
<page index="46" id="362B">པོ་དང༌། རྙེད་པ་དང༌། གོ་འཕང་འདོད་པ་དེས། རིན་པོ་ཆེའི་གཞུ་ཐོགས་པའི་ལག་པ་ལ་བསམ་པར་བྱའོ། །སུ་གྲོགས་པོ་སྡུག་པ་མྱུར་དུ་ཕྲད་པར་<line/>
འདོད་པ་དེས། རིན་པོ་ཆེའི་མདའ་ཐོགས་པའི་ལག་པ་ལ་དམིགས་པར་བྱའོ། །སུ་ལུས་ལ་ནད་སྣ་ཚོགས་ཀྱིས་བཏབ་པ་དེས་མེ་ཏོག་གི་སྙེ་མ་ཐོགས་<line/>
པའི་ལག་པ་ལ་བལྟས་ཏེ་འདུག་པར་བྱའོ། །སུ་ལུས་ལ་ལས་ཀྱི་སྒྲིབ་པའི་སྡིག་པ་རྣམས་ཟད་པར་འདོད་པ་དེས། རྔ་ཡབ་དཀར་པོ་ཐོགས་པའི་ལག་<line/>
པ་ལ་བལྟ་བར་བྱའོ། །སུ་ཉེ་དུ་དང༌། གཉེན་འདབ་དང༌། བུ་དང༌། ཆུང་མ་རྣམས་དང༌། སེམས་མཐུན་པར་འདོད་པ་དེས། རིལ་བ་བྷྲིང་གར་ཐོགས་<line/>
པའི་ལག་པ་ལ་བལྟ་བར་བྱའོ། །སུ་སྟག་དང༌། སྤྱང་ཀི་དང༌། གཅན་གཟན་མ་རུངས་པ་སྤོང་བར་འདོད་པ་དེས། ཕུབ་ཐོགས་པའི་ལག་པ་ལ་བལྟས་<line/>
ཏེ་འདུག་པར་བྱའོ། །སུ་ཕྱོགས་ཐམས་ཅད་དུ་དབང་ཕྱུག་རྣམས་ཀྱིས་གླགས་ལྟ་བ་ཡོངས་སུ་སྤོང་བར་འདོད་པ་དེས། དགྲ་སྟ་ཐོགས་པའི་ལག་<line/>
པ་ལ་བལྟས་ཏེ་འདུག་པར་བྱའོ། །སུ་ཁྱེའུ་དང༌། བུ་མོ་དང༌། བསྐོལ་བར་འདོད་པ་དེས། སོར་མོ་ལ་རི་ཐོགས་པའི་ཕྱག་རྒྱའི་ལག་པ་ལ་བལྟས་ཏེ་<line/>
</page>
<page index="47" id="363A">༄༅། །འདུག་པར་བྱའོ། །སུ་བསོད་ནམས་དང་དགེ་བའི་ཚོགས་བྱེད་མི་ནུས་པ་དེས། པདྨ་དཀར་པོ་ཐོགས་པའི་ལག་པ་ལ་<line/>
བལྟས་ཏེ་འདུག་པར་བྱའོ། །སུ་སངས་རྒྱས་ཀྱི་ཞིང་ཡོངས་སུ་དག་པར་སྐྱེ་བར་འདོད་པ་དེས། པདྨ་སྔོན་པོ་ཐོགས་པའི་ལག་པ་ལ་བལྟས་ཏེ་<line/>
འདུག་པར་བྱའོ། །སུ་ཡེ་ཤེས་ཆེན་པོ་ཐོབ་པར་འདོད་པ་དེས། རིན་པོ་ཆེའི་མེ་ལོང་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་ཕྱོགས་<line/>
བཅུའི་སངས་རྒྱས་མངོན་སུམ་དུ་མཐོང་བར་འདོད་པ་དེས། པདྨ་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་སའི་འོག་གི་གཏེར་<line/>
རྣམས་ཐོབ་པར་འདོད་པ་དེས། རིན་པོ་ཆེ་ཟ་མ་ཏོག་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་དྲང་སྲོང་གི་ལམ་ཚོལ་བར་འདོད་པ་<line/>
དེས། ཚོན་སྣ་ལྔའི་སྤྲིན་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་ཚངས་རིས་ཀྱི་ལྷའི་ནང་དུ་སྐྱེ་བར་འདོད་པ་དེས། རིལ་བ་སྤྱི་བླུགས་<line/>
ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་ལྷའི་ནང་དུ་སྐྱེ་བར་འདོད་པ་དེས། མེའི་མདོག་ལྟ་བུའི་པདྨ་ཐོགས་པའི་ལག་པ་ལ་<line/>
</page>
<page index="48" id="363B">བལྟས་ཏེ་འདུག་པར་བྱའོ། །སུ་ཡུལ་གཞན་གྱི་དགྲ་ཕྱིར་ཕྱོགས་པར་འདོད་པ་དེས། རིན་པོ་ཆེ་མདུང་རྩེ་གསུམ་པ་ཐོགས་པའི་ལག་པ་ལ་བལྟས་ཏེ་<line/>
འདུག་པར་བྱའོ། །སུ་ལ་དག་དང༌། ལྷ་དང༌། ཡོངས་སུ་སྐྱོང་བ་ཐམས་ཅད་དགུག་པར་འདོད་པ་དེས། དུང་ཐོགས་པའི་ལག་པ་ལ་བལྟས་ཏེ་འདུག་<line/>
པར་བྱའོ། །སུ་ལྷ་རྣམས་དང༌། འབྱུང་པོ་རྣམས་ལ་བསྒོ་བ་བྱེད་པར་འདོད་པ་དེས། ཁྲིའི་ཟུར་ཤིང་ལྟ་བུ་ཐོགས་པའི་ལག་པ་ལ་བལྟས་ཏེ་འདུག་<line/>
པར་བྱའོ། །སུ་ཕྱོགས་བཅུའི་སངས་རྒྱས་བཅོམ་ལྡན་འདས་རྣམས་ཀྱིས་མྱུར་དུ་ལུང་བསྟན་པར་འདོད་པ་དེས། བགྲང་བའི་ནོར་བུ་ཐོགས་པའི་ལག་པ་<line/>
ལ་བལྟས་ཏེ་འདུག་པར་བྱའོ། །སུ་སྐད་སྙན་ཅིང་ཚངས་པའི་སྒྲ་ལྟ་བུར་འདོད་པ་དེས། རིན་པོ་ཆེའི་དྲིལ་བུ་ཐོགས་པའི་ལག་པ་ལ་བལྟས་ཏེ་འདུག་པར་<line/>
བྱའོ༑ ༑སུ་དགོས་པ་ཐམས་ཅད་དག་པར་འདོད་པ་དང༌། ལྕེ་བདེ་བ་དང༌། མཁས་པར་འདོད་པ་དེས། ཕྱག་རྒྱ་རིན་པོ་ཆེ་ཐོགས་པའི་ལག་པ་ལ་<line/>
བལྟས་ཏེ་འདུག་པར་བྱའོ། །སུ་ལྷ་རྣམས་དང༌། ཀླུ་རྣམས་དང༌། རྒྱལ་པོ་རྣམས་ཀྱིས་ཡོངས་སུ་སྲུང་བར་འདོད་པ་དེས། ལྕགས་ཀྱུ་ཐོགས་པའི་ལག་<line/>
</page>
<page index="49" id="364A">༄༅། །པ་ལ་བལྟས་ཏེ་འདུག་པར་བྱའོ། །སུ་སེམས་ཅན་ཐམས་ཅད་ལ་བྱམས་པ་དང༌། སྙིང་རྗེས་ཁྱབ་པར་འདོད་པ་དེས།<line/>
འཁར་གསིལ་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་སེམས་ཅན་ཐམས་ཅད་ཀྱིས་སྟི་སྟང་བྱ་བ་དང༌། དྲན་པར་འདོད་པ་དེས། ཐལ་<line/>
མོ་སྦྱར་བའི་ལག་པ་ལ་བལྟས་ཏེ་འདུག་པར་བྱའོ། །སུ་ཚེ་རབས་ཚེ་རབས་སུ་སངས་རྒྱས་དང་མི་འབྲལ་བར་འདོད་པ་དེས། སངས་རྒྱས་ཀྱི་སྤྲུལ་<line/>
པ་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་སྐྱེ་ཞིང་སྐྱེ་བ་ན་སངས་རྒྱས་རྒྱལ་པོའི་གནས་དང༌། ཁང་བཟང་དུ་སྐྱེ་ཞིང་མའི་མངལ་<line/>
དུ་མི་སྐྱེ་བར་འདོད་པ་དེས། སྤྲུལ་པའི་གཞལ་མེད་ཁང་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་མང་དུ་ཉན་པ་དང༌། མང་དུ་<line/>
སློབ་པར་འདོད་པ་དེས། གླེགས་བམ་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་ཚེ་འདི་ནས་བཟུང་སྟེ་སངས་རྒྱས་ཉིད་ཀྱི་བར་དུ་<line/>
ཡིད་མི་ལྡོག་པར་འདོད་པ་དེས། འཁོར་ལོ་ཐོགས་པའི་ལག་པ་ལ་བལྟས་ཏེ་འདུག་པར་བྱའོ། །སུ་མི་འཇིགས་པ་ལ་སོགས་པ་སྦྱིན་པ་རྣམ་<line/>
</page>
<page index="50" id="364B">པ་བཞིས་འགྲོ་བ་ཚིམ་པར་འདོད་པས་མཆོག་སྦྱིན་པའི་ཕྱག་ལ་བལྟས་ཏེ་འདུག་པར་བྱའོ། །སུ་ཕྱོགས་བཅུའི་སངས་རྒྱས་བཅོམ་ལྡན་འདས་རྣམས་མྱུར་<line/>
དུ་བྱོན་ཏེ་ཕྱག་གིས་མགོ་ལ་ཉུག་ཅིང་ལུང་སྟོན་པར་འདོད་པ་དེས། མགོ་ལ་སངས་རྒྱས་སྤྲུལ་པ་བཞུགས་པ་ལ་བལྟས་ཏེ་འདུག་པར་བྱའོ། །སུ་འབྲུ་<line/>
དང༌། འབྲས་བུ་ལ་སོགས་པ་བཏབ་ཅིང་བསྐྱེད་པ་རྣམས་ཕུན་སུམ་ཚོགས་པར་འགྱུར་བར་འདོད་པ་དེས། དགུན་གྱི་སྙེ་མ་ཐོགས་པའི་ལག་པ་ལ་<line/>
བལྟས་ཏེ་འདུག་པར་བྱའོ། །དེ་ལ་སོགས་པ་འདོད་པའི་དངོས་པོ་རྣམས་རྣམ་པ་སྟོང་དུ་རིག་པར་བྱ་སྟེ། མདོ་ཙམ་ཞིག་བསྟན་པ་ཡིན་ནོ། །དེ་ནས་བཅོམ་<line/>
ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ། ཁྱོད་ཀྱིས་སྙིང་པོ་འདི་ཅི་ནས་འཛམ་བུའི་གླིང་འདིར་རྒྱུན་མི་འཆད་<line/>
པར་འགྱུར་བར་དགེ་བའི་སེམས་ཀྱིས་ཟུངས་ཤིག །ལོངས་ཤིག་རྒྱས་པར་སྟོན་ཅིག །དེ་ལྟར་ན་སྙིང་པོ་འདི་དོན་ཆེན་པོ་བྱེད་པ་ཡིན་ནོ། །ཁམས་གསུམ་ན་<line/>
སེམས་ཅན་ཇི་སྙེད་འཁོད་པའི་ལུས་ལ་ནད་གང་དག་ཡོད་པ་དེ་གལ་ཏེ་གསང་སྔགས་འདིས་གསོ་བར་བྱེད་ན། ནད་མེད་པར་མི་འགྱུར་བ་དེ་གང་<line/>
</page>
<page index="51" id="365A">༄༅། །ཡང་མེད་དོ། །སྙིང་པོ་འདིས་ཤིང་སྐམ་པོ་ལ་བཟླས་བརྗོད་བྱས་ན་དེ་ལ་ཡལ་ག་དང༌། མེ་ཏོག་གི་སྙེ་མ་དང༌། ལོ་མ་དང༌།<line/>
འབྲས་བུ་རྣམས་འབྱུང་བར་འགྱུར་ན། སེམས་ཡོད་པའི་སེམས་ཅན་བདེ་བར་འགྱུར་བ་ལ་ལྟ་ཅི་སྨོས་ཏེ། འདི་ལ་ཐེ་ཚོམ་ཟ་བར་མི་བྱའོ། །ཀུན་<line/>
དགའ་བོ། །སྙིང་པོ་འདིའི་མཐུ་སྟོབས་ནི། བརྟག་པར་མི་ནུས་ཤིང་བསམ་གྱིས་མི་ཁྱབ་སྟེ། དེ་བས་ན་ཡོན་ཏན་རྣམས་ཀྱི་ཕ་རོལ་ཏུ་ཕྱིན་ཏོ། །སྔོན་<line/>
གྱི་དུས་དག་ན་དགེ་བའི་རྩ་བ་མ་སྐྱེས་པས་ནི། མིང་ཡང་མི་ཐོས་ན་མཐོང་བ་ལྟ་ཅི་སྨོས། ཁྱོད་ལ་སོགས་པའི་འཁོར་ཆེན་པོ་འདི་དང༌། ལྷ་དང༌།<line/>
ཀླུ་དང༌། མི་རྣམས་ཀྱི་སྙིང་པོ་འདི་ལ་རྗས་སུ་ཡི་རང་བར་བྱའོ། །གང་གིས་ཐོས་ལ་སྤོང་བ་དེ་ནི། གངྒའི་ཀླུང་དགུ་བཅུ་རྩ་དགུའི་བྱེ་མའི་རྡུལ་ཕྲ་རབ་<line/>
སྙེད་ཀྱི་སངས་རྒྱས་བཅོམ་ལྡན་འདས་རྣམས་སྤོང་བར་འགྱུར་རོ། །སུ་ཞིག་སྙིང་པོ་འདི་ལ་ཐེ་ཚོམ་བསྐྱེད་ཅིང་ཡིད་མི་ཆེས་པའི་མི་དེ་ནི། ཡུན་<line/>
རིང་པོ་ནས་རྙེད་པ་ལས་རབ་ཏུ་ཉམས་ནས་བསྐལ་པ་ཆེན་པོ་བརྒྱད་སྟོང་དུ་ངན་འགྲོ་རྣམས་སུ་འཁྱམས་པར་འགྱུར་བ་དང༌། མངོན་པར་འབྱུང་<line/>
</page>
<page index="52" id="365B">བར་མི་ཐོབ་པ་དང༌། རྟག་ཏུ་སངས་རྒྱས་མི་མཐོང་བ་དང༌། ཆོས་མི་མཐོང་བ་དང༌། ཆོས་མི་ཐོས་པ་དང༌། དགེ་སློང་གི་དགེ་འདུན་དང༌། བྱང་ཆུབ་<line/>
སེམས་དཔའ་སེམས་དཔའ་ཆེན་པོ་རྣམས་མི་མཐོང་བར་ཤེས་པར་བྱའོ། །དེ་ནས་ལག་ན་རྡོ་རྗེ་ལ་སོགས་པ་འཁོར་ཆེན་པོ་དེ་དང༌། བརྒྱ་བྱིན་དང༌། ཚངས་<line/>
པ་དང༌། འཇིག་རྟེན་སྐྱོང་བ་དང༌། ལྷ་དང༌། ཀླུ་དང༌། འབྱུང་པོ་གནས་པ་རྣམས་བཅོམ་ལྡན་འདས་ཀྱི་སྙིང་པོ་འདིའི་བསྔགས་པ་བརྗོད་པ་ཐོས་ནས་<line/>
ཐམས་ཅད་རབ་ཏུ་དགའ་སྟེ། བཀའ་བཞིན་དུ་འཛིན་ཏོ། །དེ་ནས་བྱང་ཆུབ་སེམས་དཔའ་ཉི་འོད་ཀྱིས་རིག་སྔགས་དེ་བསྲུང་བའི་ཕྱིར་གསང་སྔགས་<line/>
འདི་སྨྲས་སོ། །སངས་རྒྱས་གཙོ་ལ་ཕྱག་འཚལ་ལོ། །སྐྱོབ་པའི་ཆོས་ལ་ཕྱག་འཚལ་ལོ། །དགེ་འདུན་ཆེ་ལ་ཕྱག་འཚལ་ལོ། །གསུམ་ལ་རྟག་ཏུ་ཕྱག་<line/>
འཚལ་ལོ། །སུས་ཚིགས་སུ་བཅད་པ་འདི་བརྗོད་ན། དེ་སྡིག་པ་ཐམས་ཅད་འབྱང་བར་འགྱུར་རོ། །བགེགས་བྱེད་པ་བདུད་དང་མི་འཕྲད་པར་འགྱུར་<line/>
རོ། །ཡམས་ཀྱི་ནད་རྣམས་ཞི་བར་འགྱུར་རོ། །ཉིན་གཅིག་ལ་དུས་གསུམ་དུ་བརྗོད་ཅིང་དཀོན་མཆོག་གསུམ་ལ་ཕྱག་འཚལ་ན། དགེ་བའི་རྩ་བ་དེས་<line/>
</page>
<page index="53" id="366A">༄༅། །ཚེ་རབས་གཞན་ན་གཟུགས་དང་ལྡན་པར་སྐྱེ་བར་འགྱུར་རོ། །སེམས་ཅན་རྣམས་དགའ་བར་འགྱུར་རོ། །དེའི་ཚེ་བྱང་ཆུབ་སེམས་<line/>
དཔའ་ཟླ་འོད་ཀྱིས་རིག་སྔགས་འཆང་དེ་བསྲུང་བའི་ཕྱིར་གསང་སྔགས་འདི་སྨྲས་སོ། །ཤ་མ་ཏ་ཏེ་ཏུ་སུ་ཏེ། ཨཱ་ཛྙ་བ་ཏེ། ཨུ་ཏུ་ཏེ། ཤཾ་ཁྲི་སྟེ། པརྨཾ་<line/>
ནྱ་ཏེ༑ ཨ་ཏུ་ཊེ། ཀུ་ལ་ཏ་ཊེ། ཁི་མ་ཊེ་སྭཱཧཱ། གསང་སྔགས་འདི་ནི། ཞལ་ནས་གསུངས་པའོ། །གསང་སྔགས་འདི་ལན་ལྔ་བཟླས་བརྗོད་བྱས་<line/>
ལ༑ ཚོན་སྣ་བདུན་པའི་སྐུད་པས་བཅིང་བར་བྱ་སྟེ། གསང་སྔགས་འཆང་གང་དུ་ན་བར་གྱུར་པ་དེར་བཅིང་བར་བྱའོ། །གསང་སྔགས་འདི་ནི།<line/>
སྔོན་གྱི་སངས་རྒྱས་གངྒཱའི་ཀླུང་བཞི་བཅུའི་བྱེ་མ་སྙེད་ཀྱིས་གསུངས་ཏེ། བདག་གིས་ཀྱང་དེ་རིག་སྔགས་འཆང་རྣམས་བསྲུང་བའི་ཕྱིར་སྨྲས་སོ། །<line/>
བགེགས་དང་ཡམས་ཀྱི་ནད་ཐམས་ཅད་ཞི་བར་བྱེད་དོ། །སྡིག་པ་ཐམས་ཅད་དང་ནད་ཐམས་ཅད་བྱང་བར་བྱེད་དོ། །འཇིགས་པ་ཐམས་ཅད་དང་<line/>
བྲལ་བར་འགྱུར་རོ། །དགེ་བ་ཐམས་ཅད་ཀྱང་ཡོངས་སུ་རྫོགས་པར་འགྱུར་རོ། །བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་<line/>
</page>
<page index="54" id="366B">ཅེས་བཀའ་སྩལ་ཏོ། །ཀུན་དགའ་བོ། སྤྱན་རས་གཟིགས་དབང་ཕྱུག་གིས་སྨྲས་པའི་གསང་སྔགས་འདི་ནི། དེ་བཞིན་ནོ། །མ་ནོར་བ་དེ་བཞིན་ནོ། །དོན་<line/>
ཡོད་པའོ། །སུ་བྱང་ཆུབ་སེམས་དཔའ་འགུགས་པར་འདོད་པ་དེས། གུ་གུལ་གྱི་བདུག་པ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་བསྲེགས་ན།<line/>
བྱང་ཆུབ་སེམས་དཔའ་དེར་འོང་བར་འགྱུར་རོ། །སུ་ཞིག་བྱི་ལའི་གདོན་གྱིས་ཟིན་པར་གྱུར་ན། པྱི་ལའི་མགོ་རུས་བླངས་ཏེ་བསྲེགས་ལ་ས་གཙང་མ་<line/>
དང༌། ཐལ་བ་ཞིབ་མོ་དང་བསྲེགས་ཏེ་ཆུས་སྤྲུས་ལ་བྱི་ལའི་གཟུགས་བྱས་ཏེ། བྱང་ཆུབ་སེམས་དཔའ་མིག་སྟོང་ལྡན་གྱི་མདུན་དུ་ཨུར་མོའི་རལ་གྲི་<line/>
ལ་ལན་བརྒྱ་རྩ་བརྒྱད་བཟླས་བརྗོད་བྱས་ཏེ། རལ་གྲི་དེས་བྱི་ལའི་གཟུགས་དེ་བརྒྱ་རྩ་བརྒྱད་དུ་གཏུབས་ལ་དུམ་བུ་རེ་རེ་ལ་ཡང་ལན་རེ་བཟླས་བརྗོད་<line/>
བྱས་ཤིང་མིང་ནས་ཀྱང་བརྗོད་ན། ཇི་སྲིད་འཚོའི་བར་དུ་མི་ལྡང་ངོ༌། །སུ་ཞིག་ཧ་ལ་ཧ་ལའི་དུག་ཟོས་ན། དེས་གུ་གུལ་གྱི་བདུག་པ་དང༌། ག་པུར་ཆ་<line/>
བསྙམས་ཏེ་ཁྲོན་པའི་ཆུ་ལྷག་མར་མ་གྱུར་པ་དང༌། བསྐོལ་པ་ཁྱོར་གང་ཙམ་ལུས་པ་དང༌། བྱང་ཆུབ་སེམས་དཔའ་མིག་སྟོང་ལྡན་གྱི་མདུན་དུ་ལན་བརྒྱ་<line/>
</page>
<page index="55" id="367A">༄༅། །རྩ་བརྒྱད་བཟླས་བརྗོད་བྱས་ཏེ་འཐུངས་ན། དུག་ལས་སོས་པར་འགྱུར་རོ། །སུ་ཞིག་སྤྲུལ་དང༌། སྲོག་ཆགས་ཨུ་ཅ་ལང་<line/>
གས་ཟིན་པར་གྱུར་ན། སྒོ་ཕྱེ་ལ་ལན་བདུན་བཟླས་བརྗོད་བྱས་ཏེ་རྨ་ཁར་བཏབ་ན་སོས་པར་འགྱུར་རོ། །སུ་ཞིག་སྡིག་པའི་འཆི་བ་དང༌། སྐུར་པ་<line/>
འདེབས་པས་མི་གཞན་ལ་འཚེ་ན། དེས་ས་གཙང་མ་འམ། བག་ཕྱེའམ། སྤྲ་ཚིལ་ལས་དེའི་གཟུགས་བྱས་ལ། བྱང་ཆུབ་སེམས་དཔའ་མིག་<line/>
སྟོང་ལྡན་གྱི་མདུན་དུ་ཨུར་མོའི་རལ་གྲི་ལ་ལན་བརྒྱ་རྩ་བརྒྱད་དུས་གཅིག་དུ་བཟླས་བརྗོད་བྱས་ཏེ་སྙིང་པོ་བརྗོད་ལ་དུམ་བུར་གཏུབས་ཏེ། དེའི་<line/>
མིང་ནས་བརྗོད་ཅིང་ལན་བརྒྱ་རྩ་བརྒྱད་སྦྱིན་སྲེག་བྱས་ན། དགའ་བར་འགྱུར་ཏེ། ཇི་སྲིད་འཚོའི་བར་དུ་མཛའ་བར་འགྱུར་རོ། །སུ་ཞིག་མིག་<line/>
ཉམས་ཏེ་ལྡོངས་པའི་བར་དུ་གྱུར་པ་དང༌། སུ་ཞིག་མིག་གིས་འབྲས་བུའི་སྟེང་དུ་ལིང་ཏོག་བྱུང་བ་དང༌། མིག་ཏུ་སྐྱེས་ཏེ་མི་མཐོང་བར་གྱུར་<line/>
པ་དེས་ཨ་རུ་ར་གཅིག་དང༌། བ་རུ་ར་གཅིག་དང༌། སྐྱུ་རུ་ར་གཅིག་ཞིབ་ཏུ་བཏགས་ལ་སྦྲང་རྩི་དཀར་པོ་དང༌། ཁྱེའུ་ནུ་བའི་འོ་མ་དང་སྦྱར་བར་བྱ་<line/>
</page>
<page index="56" id="367B">སྟེ༑ སྦྱོར་བའི་ཚེ་སངས་རྒྱས་ཀྱི་མཚན་ནས་བརྗོད་ཅིང༌། བུ་གསར་དུ་བཙས་པའི་བུད་མེད་དང༌། ཁྱི་དང༌། ཕག་གིས་མ་མཐོང་བར་བྱས་ལ་རིལ་བུར་<line/>
བྱས་ཏེ༑ བྱང་ཆུབ་སེམས་དཔའ་མིག་སྟོང་ལྡན་གྱི་མདུན་དུ་ལན་སྟོང་རྩ་བརྒྱད་བཟླས་བརྗོད་བྱས་ལ། གནས་དབེན་པ་རླུང་མི་འོང་བར་འདུག་སྟེ་ཉི་<line/>
མ་བདུན་གྱི་བར་དུ་སྨན་དེ་མིའི་འོ་མ་དང༌། སྦྲང་རྩི་དང་བརྡར་བ་མིག་ཏུ་བླུགས་ན། མིག་གི་འབྲས་བུ་སྐྱེའོ། །ལིང་ཏོག་མེད་པར་འགྱུར་ཞིང་ལེགས་<line/>
པར་མཐོང་བར་འགྱུར་རོ། །སུ་གྲང་བའི་རིམས་ཀྱིས་བཏབ་པའི་ཆེད་དུ་སྟག་ལྤགས་སམ། གཟིག་ལྤགས་སམ། དྲེད་ལྤགས་སམ། དོམ་ལྤགས་<line/>
སམ༑ སྤྱང་ལྤགས་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་གྲང་བའི་རིམས་ཀྱིས་བཏབ་པ་ལ་བསྐོན་ན། རིམས་སོས་པར་འགྱུར་རོ། །སེངྒེའི་<line/>
པགས་པ་ནི། ཐམས་ཅད་ཀྱི་མཆོག་གོ །གལ་ཏེ་སྦྲུལ་གྱིས་ཟིན་ན། མི་དེ་ཉིད་ཀྱི་སྐྲ་བཅད་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་དུག་གི་རྨ་<line/>
ཁར་བཞག་ན་སོས་པར་འགྱུར་རོ། །སུ་ཞིག་སྙིང་ན་ཞིང་མི་དྲན་ནམ། འཆི་འདོད་པར་གྱུར་ན། ཤིང་སླེ་མ་ཏ་ཀའི་ཐང་ཆུ་སྟར་ཀ་ཙམ་ཆུ་གཙང་མ་དང་<line/>
</page>
<page index="57" id="368A">༄༅། །བསྐོལ་ཏེ་ཕྱེད་དུ་བ་དང་ལན་བདུན་བཟླས་བརྗོད་བྱས་ལ་འཐུངས་ན། ཐམས་ཅད་བདེ་བར་འགྱུར་རོ། །བུད་མེད་ཀྱིས་བསྐོལ་<line/>
བར་མི་བྱའོ། །སུ་ཞིག་འབྱུང་པོའི་གདོན་གྱིས་ཟིན་ཏམ། མི་མ་ཡིན་པས་བཏབ་པའི་ནད་ཀྱིས་བཏབ་པར་གྱུར་ན། གུ་གུལ་གྱི་བདུག་པ་ལ་ལན་<line/>
ཉི་ཤུ་རྩ་གཅིག་བཟླས་བརྗོད་བྱས་ཏེ་སྣར་བླུགས་སོ། །ཡང་ན་རི་བོང་གི་རྟུག་པ་ཙམ་གྱི་རིལ་བུར་བྱས་ལ་ལན་ཉི་ཤུ་རྩ་གཅིག་བཟླས་བརྗོད་བྱས་<line/>
ཏེ་བཟའོ། །ཤ་དང༌། ཆང་དང༌། སྒོག་པ་དང༌། འཐབ་མོ་སྤང་ངོ༌། །འོན་ཏང་སོས་པར་འགྱུར། ཡང་ན་ལྡོང་རོས་དང༌། ཡུངས་ཀར་དང༌། ལན་<line/>
ཚྭ་དཀར་པོ་བསྲེས་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་ནད་པའི་མལ་གྱི་འོག་ནས་བདུག་ན། ནད་གཏོང་བའི་འབྱུང་པོ་མྱུར་དུ་འབྲོས་ཏེ།<line/>
ལུས་འཇིག་ཅིང་དེར་འདུག་མི་ནུས་པར་འགྱུར་རོ། །གལ་ཏེ་གཞོགས་ཕྱེད་ནའམ། གཞོགས་ཕྱེད་ཉམས་སམ། རྣ་བ་འོན་ནམ། རྐང་ལག་<line/>
འགུལ་མི་ནུས་པར་གྱུར་ན། ཏིལ་མར་གྱི་ནང་དུ་རུ་རྟ་བཙོས་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་བསྐུས་ན། སོས་པར་འགྱུར་རོ། །ཡང་<line/>
</page>
<page index="58" id="368B">ན་བ་མར་གཅིག་པུ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་བསྐུས་ན། སོས་པར་འགྱུར་རོ། །བུད་མེད་ལ་ལ་ཞིག་བུ་འབྱུང་ཤིན་ཏུ་དཀའ་ན། ཏིལ་<line/>
མར་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་ལྟོ་བའམ། ལྟེ་བར་བསྐུས་ན། མྱུར་དུ་འབྱུང་ངོ༌། །གང་གི་མངལ་དུ་བུ་འཆི་ན་ཤིང་ཨ་བ་མརྒ་སྲང་གཅིག་<line/>
ཆུ་ཁྱོར་དོའི་ནང་དུ་བསྐོལ་ལ་ཕྱེད་ལུས་པ་དང༌། དེ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་འཐུངས་ན། གནོད་པ་མེད་པར་འབྱུང་བར་འགྱུར་<line/>
རོ༑ ༑ཤ་མ་མི་འབྱུང་ན་ཡང་སྨན་དེ་ལ་བཟླས་བརྗོད་བྱའོ། །ལ་ལ་ཞིག་ཤི་ལ་ཐུག་པ་ཙམ་དུ་སྙིང་ན་སྟེ་མནགས་མི་བཟོད་ན། དུ་རུ་ཀ་དང༌། དབྱི་མོ་<line/>
ཆ་བསྙམས་ཏེ་བསྲེགས་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་སོ་ལ་བསྐུ་ཞིང་མིད་ལ་སྐྱུགས་སྐྱུགས་ཀྱི་བར་དུ་བྱས་ན། སོས་པར་འགྱུར་<line/>
རོ༑ ༑སྒོག་པ་རྣམ་དགུ་དང༌། ཤ་དང༌། ཆང་སྤང་བར་བྱའོ། །མེས་ཚིག་ན། བ་ནག་མོའི་ལྕི་བ་དྲོན་པོ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་རྨ་<line/>
ཁར་གླན་ན་སོས་པར་འགྱུར་རོ། །ལ་ལ་ཞིག་སྲོག་ཆགས་རིང་པོ་སྙིང་ལ་ཟ་ན། རྟ་དཀར་པོའི་གཅིན་ཁྱོར་ཕྱེད་ལ་ལན་ཉི་ཤུ་རྩ་གཅིག་བཟླས་བརྗོད་<line/>
</page>
<page index="59" id="369A">༄༅། །བྱས་ཏེ་འཐུངས་ན། སྲོག་ཆགས་དེ་འབྱུང་ངོ༌། །གལ་ཏེ་ན་ཚབས་ཆེ་ན་ཁྱོར་གང་འཐུངས་ན། སྲོག་ཆགས་ཐག་པ་སྲིག་<line/>
འབྱུང་ངོ༌། །གལ་ཏེ་འབྲས་དྲག་པོ་བྱུང་ན། རམ་གྱི་ལོ་མ་བརྡུངས་ཏེ་ཁུ་བ་བཙིར་ལ་དེ་ལ་ལན་ཉི་ཤུ་རྩ་གཅིག་ཏུ་བཟླས་བརྗོད་བྱས་ཏེ་རྨ་<line/>
ཁར་གཏོར་ན། རྩ་བ་དང་བཅས་ཏེ་འབྱུང་ངོ༌། །ལ་ལ་ཞིག་མིག་ལ་སྦྲང་བུས་ཟོས་པར་གྱུར་ན། བོང་བུའི་རྟུག་པ་གསར་དུ་བྱུང་བ་བཙིར་ཏེ་ཁུ་བ་ལ་<line/>
ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་དགོང་དུ་ཉལ་ཀར་མིག་ཏུ་བླུགས་ན་སོས་པར་འགྱུར་རོ། །ལ་ལ་ཞིག་ལྟོ་བ་ན་ན། ཁྲོན་པའི་ཆུ་ལྷག་<line/>
མར་མ་གྱུར་པ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་པའི་ནང་དུ་ལན་ཚྭ་དཀར་པོ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ལ་བཏབ་སྟེ་ཁྱོར་<line/>
ཕྱེད་འཐུངས་ན་སོས་པར་འགྱུར་རོ། །སུའི་མིག་ལ་མིག་ནག་ཆགས་སམ། རབ་རིབ་བམ། རྩ་དམར་བར་གྱུར་ན། ཤིང་ཤམ་མྱ་ཀའི་ལོ་མ་བཙིར་ཏེ།<line/>
དེའི་ཁུ་བ་ལ་ལན་བདུན་བཟླས་བརྗོད་བྱས་ལ་ནང་དུ་མགྲོན་བུ་བཅུག་སྟེ་ཞག་གཅིག་བཞག་ལ་ནང་པར་ཡང་ལན་བདུན་བཟླས་བརྗོད་བྱས་ཏེ་མིག་<line/>
</page>
<page index="60" id="369B">ཏུ་བླུགས་ན་ཕན་ནོ། །སུ་ཞིག་མཚན་མོ་འཇིགས་ཤིང་མི་བདེ་ལ་སྐྲག་ན། སྐུད་པ་དཀར་པོ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་མདུད་པ་ཉི་ཤུ་རྩ་<line/>
གཅིག་བོར་ལ་མགུལ་དུ་བཏགས་ན་འཇིགས་པར་མི་འགྱུར་རོ། །ལས་རྣམས་ཀྱང་བྱང་བར་འགྱུར་རོ། །ཁྱིམ་ཞིག་ཏུ་གློ་བུར་དུ་གནོད་པ་དག་བྱུང་ན། བལ་<line/>
པོ་སེའུའི་ཤིང་གི་ལྕུག་མ་སོར་གཉིས་ཀྱི་ཚད་དུ་གཏུབས་པ་སྟོང་རྩ་བརྒྱད་བྱས་ལ། བ་མར་དང༌། ཞོ་དང༌། སྦྲང་རྩི་སྣོད་གཅིག་ཏུ་བླུགས་པ་དྲུང་བཞག་<line/>
སྟེ་ལྕུག་མའི་དུམ་བུ་གཅིག་བླངས་ལ་ལན་གཅིག་བསྔགས་ཏེ་རྩེ་མོ་གཉིས་མར་དུ་བསྙུགས་ལ་བསྲེག་གོ །དེ་བཞིན་དུ་ལྕུག་མའི་དུམ་བུ་ཐམས་ཅད་<line/>
བསྲེགས་ན། ཡམས་ཀྱི་ནད་ཐམས་ཅད་མེད་པར་འགྱུར་རོ། །ལས་འདི་ནི། སངས་རྒྱས་ཀྱི་སྤྱན་སྔར་བྱའོ། །ཤུ་དག་དཀར་པོ་ལ་ལན་བརྒྱ་རྩ་བརྒྱད་<line/>
བཟླས་བརྗོད་བྱས་ཏེ་དཔུང་པ་གཡས་པར་ཐོགས་ན། འཐབ་མོའམ། འགྱེད་པའི་ཚེ་རྒྱལ་བར་འགྱུར་རོ། །ཤིང་ཤམ་མྱ་ཀའི་ལོ་མ་དང་བཅས་པ་སོར་<line/>
གཉིས་ཀྱི་ཚད་དུ་གཏུབས་ལ་ཆོ་ག་གོང་མ་བཞིན་དུ་སྦྱིན་སྲེག་བྱའོ། །ཉི་མ་གཅིག་ལ་དུས་གསུམ་དུ་ལན་སྟོང་རྩ་བརྒྱད་སྦྱིན་སྲེག་བྱའོ། །གལ་ཏེ་ཉི་མ་<line/>
</page>
<page index="61" id="370A">༄༅། །བདུན་དུ་དེ་བཞིན་བྱས་ན། དངོས་གྲུབ་འཐོབ་བོ། །འཕགས་པའི་ལམ་ཡང་སྐྱེའོ། །གལ་ཏེ་འབྱུང་པོ་རྫུ་འཕྲུལ་ཆེན་པོ་ལས་<line/>
རྒྱལ་བར་འདོད་ན། ལུང་ཏང་གི་ཤིང་ལ་ལན་བཞི་བཅུ་རྩ་དགུ་བཟླས་བརྗོད་བྱས་ལ་བ་མར་དང༌། ཞོ་དང༌། སྦྲང་རྩི་དང་སྦྱིན་སྲེག་བྱས་ཏེ། བྱང་ཆུབ་<line/>
སེམས་དཔའི་མདུན་དུ་བྱའོ། །གླང་དཀར་པོའི་གིའུ་ཝང་སྲང་གཅིག་མཐིལ་བུའི་སྣོད་དུ་བཅུག་ལ་བྱང་ཆུབ་སེམས་དཔའི་མདུན་དུ་ལན་སྟོང་རྩ་བརྒྱད་<line/>
བཟླས་བརྗོད་བྱ་སྟེ། ཡན་ལག་རྣམས་ལ་བསྐུས་ལ། དཔྲལ་བར་ཐིག་ལེ་བྱས་ན། ལྷ་ཀླུ་དང༌། འབྱུང་པོ་དང༌། མི་ཐམས་ཅད་དགའ་བར་འགྱུར་རོ། །<line/>
གང་དག་ཉེས་བྱུང་སྟེ་ལྕགས་སྒྲོག་དང༌། ཤིང་སྒྲོག་ཏུ་བཅུག་ན། ཕུག་རོན་གྱི་རྟུག་པ་ལ་ལན་བརྒྱ་རྩ་བརྒྱད་བཟླས་བརྗོད་བྱས་ཏེ་ལག་པ་ལ་<line/>
ཡང་བསྐུའོ། །ལྕགས་སྒྲོག་དང༌། ཤིང་སྒྲོག་ལ་ཡང་རེག་པར་བྱས་ན་ཐར་བར་འགྱུར་རོ། །གལ་ཏེ་ཁྱོ་ཤུག་མེ་དང་ཆུ་ལྟར་མི་མཐུན་པར་གྱུར་ན།<line/>
བྱང་ཆུབ་སེམས་དཔའི་མདུན་དུ་དུར་བའི་མཇུག་སྒྲོ་ལ་ལན་སྟོང་རྩ་བརྒྱད་བཟླས་བརྗོད་བྱས་ཏེ་ལུས་ལ་ཐོགས་ན། ཇི་སྲིད་འཚོའི་བར་དུ་འདུམ་པར་<line/>
</page>
<page index="62" id="370B">འགྱུར་རོ། །གལ་ཏེ་སྲོག་ཆགས་དག་ལོ་ཏོག་ཕུང་བར་བྱེད་ན། ཐལ་བ་གཙང་མའམ། བྱེ་མ་གཙང་མ་ལ་ལན་སྟོང་རྩ་བརྒྱད་བཟླས་བརྗོད་བྱས་ལ་<line/>
མེ་ཏོག་ཀུན་ཏུ་གཏོར་ན། སྲོག་ཆགས་རྣམས་ཕྱིར་ལྡོག་པར་འགྱུར་རོ། །གལ་ཏེ་སྲོག་ཆགས་དག་ཤིང་ཐོག་ལ་ཟ་ན། ཆུ་ལ་བཟླས་བརྗོད་བྱས་ཏེ་ཤིང་<line/>
རྣམས་ལ་གཏོར་ན་འབྲས་བུ་ལ་མི་ཟའོ། །དེའི་ཚེ་ཡང་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་<line/>
གཟིགས་དབང་ཕྱུག་གིས་འདི་སྐད་ཅེས་གསོལ་ཏོ། །བཙུན་པ་བཅོམ་ལྡན་འདས། བདག་ཚེ་རབས་སྔ་མའི་བསོད་ནམས་ཀྱིས་རྒྱུས་བཅོམ་ལྡན་<line/>
འདས་ཀྱིས་བདག་ལ་ཁྱོད་སེམས་ཅན་གྱི་ཁམས་ཐམས་ཅད་ལ་སྙིང་རྗེ་ཆེན་པོ་བསྐྱེད་ནས་བཅིང་བ་དང༌། འཇིགས་པ་ཐམས་ཅད་གཅོད་ནུས་པར་<line/>
འགྱུར་ཏེ། དེའི་མཐུས་སེམས་ཅན་ཐམས་ཅད་སྡུག་བསྔལ་རྣམས་ལས་ཐར་བར་འགྱུར། ཞི་བ་དང༌། བདེ་བ་ཐོབ་པར་འགྱུར་རོ། །ཞེས་ལུང་བསྟན་<line/>
པར་གྱུར་ཏོ། །མ་འོངས་པའི་དུས་ལྔ་བརྒྱ་པ་ཐ་མར་གྱུར་པ་ན་རིགས་ཀྱི་བུའམ། རིགས་ཀྱི་བུ་མོ་ལ་ལ་ཞིག་སྙིང་པོ་ཆོས་ཀྱི་སྒོ་འདི་ཉིན་ལན་གསུམ་<line/>
</page>
<page index="63" id="371A">༄༅། །མཚན་ལན་གསུམ་འཛིན་ནུས་ན། དེའི་ལས་ཀྱི་སྒྲིབ་པ་ཐམས་ཅད་འབྱང་བར་འགྱུར། ཆོས་ཐམས་ཅད་ཀྱི་ཆོས་ཉིད་འགྲུབ་<line/>
པར་འགྱུར་རོ། །བདག་གིས་སངས་རྒྱས་ཀྱི་བཀའ་དྲིན་དྲན་པར་བགྱི་སྟེ། གྲོང་ཁྱེར་རམ། གྲོང་ངམ། གྲོང་རྡལ་ལམ། ནགས་ཚལ་གང་ན་རིག་སྔགས་<line/>
འཆང་གནས་པ་ལ། གལ་ཏེ་དེ་ན་གནས་པའི་འབྱུང་པོ་རྣམས་འཚེ་བར་བགྱིད་ན། བདག་རྟག་ཏུ་དེར་མཆི་ཞིང་ཀུན་ཏུ་བསྲུང་བར་བགྱི་སྟེ། ཡོངས་སུ་<line/>
སྤོང་བར་མི་བགྱིད་དོ། །དེའི་ཚེ་ཡང་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་<line/>
གིས་འདི་སྐད་ཅེས་གསོལ་ཏོ། །བཙུན་པ་བཅོམ་ལྡན་འདས། སླད་མའི་དུས་ལྔ་བརྒྱ་པ་ཐམས་ཅད་སེམས་ཅན་ཕལ་ཆེར་རྙོག་པ་ཅན་དུ་འགྱུར་ཏེ།<line/>
དགེ་བའི་རྩ་བ་ཆུང་ཞིང་རྟག་པར་རྒྱུན་དུ་དགེ་བའི་ཕྱོགས་བགྱིད་མི་ནུས་པ་དང༌། གལ་ཏེ་འཛིན་ན་ཡང་དེའི་ཚེ་ལྷ་དང༌། འབྱུང་པོ་འཚེ་བར་འགྱུར་<line/>
བས༑ བདག་གིས་ལྷ་དང༌། མི་དང༌། ལྷ་མ་ཡིན་ལ་སོགས་པ་སེམས་ཅན་ཐམས་ཅད་ལ་སྨན་པ་དང༌། བདེ་བ་དང༌། ཞི་བར་བགྱིད་པའི་སླད་<line/>
</page>
<page index="64" id="371B">དུ་སངས་རྒྱས་བཅོམ་ལྡན་འདས་ཀྱི་མཐུ་དང༌། རྫུ་འཕྲུལ་གྱི་སྟོབས་ཀྱིས་གཟུངས་འདིའི་ཆོ་ག་ད་བཤད་པར་བགྱིའོ། །བདག་གིས་ཀྱང་འདས་པའི་བསྐལ་<line/>
པ་དུ་མར་གཟུངས་འདི་ལ་མཆོད་པ་བགྱིས་སོ། །འདས་པ་དང༌། མ་བྱོན་པ་དང༌། ད་ལྟར་བྱུང་བའི་སངས་རྒྱས་བཅོམ་ལྡན་འདས་ཇི་སྙེད་པ་རྣམས་ཀྱིས་<line/>
ཀྱང་གཟུངས་འདི་ལ་བརྟེན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བརྙེས་སོ། །རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཞིག་རྟག་<line/>
ཏུ་གཟུངས་འདི་འཛིན་ཅིང་འཆང་ན། དེའི་ཚེ་འདི་ཉིད་ལ་ཚིག་གི་རྒྱུན་ཐོགས་པ་མེད་པར་འགྱུར། །དབང་པོ་རྣོ་ཞིང་མཁས་པར་འགྱུར། སྤོབས་པ་<line/>
མྱུར་བར་འགྱུར། ལྷ་དང་མི་ཐམས་ཅད་ཀྱི་མཆོག་ཏུ་འགྱུར་རོ། །གང་སུའི་སྒྲ་དང༌། ཚིགས་སུ་བཅད་པ་དང༌། གྲགས་པ་ཡང་ཐོས་ཤིང་བདེ་བ་དང༌། དགའ་<line/>
བར་ཡང་འགྱུར་རོ། །ཕྱག་བྱ་བའི་འོས་སུ་ཡང་འགྱུར། གང་དང་གང་དུ་སྐྱེས་པར་ཡང་སངས་རྒྱས་དང༌། ཆོས་དང༌། དགེ་འདུན་ཡང་མཐོང་བར་<line/>
འགྱུར༑ ཚིག་ལ་ཡང་ཡིད་ཆེས་ཤིང་ཡིད་རྟོན་པར་འགྱུར་རོ། །དེ་ཡང་འདི་ལྟར་སངས་རྒྱས་བཅོམ་ལྡན་འདས་རྣམས་ཀྱི་མཐུ་ལགས་པར་བགྱི་ཡི།<line/>
</page>
<page index="65" id="372A">༄༅། །བདག་ཉིད་ཀྱི་ནི། མ་ལགས་སོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་<line/>
དབང་ཕྱུག་ལ་བསྟོད་ནས་ལེགས་སོ་ཞེས་བྱ་བ་ཡང་བྱིན་ཏེ། ཁྱོད་ནི། ལྷ་དང་མི་ལ་སོགས་པ་ལ་ཕན་པ་དང༌། བདེ་བ་དང༌། ཞི་བས་ལས་<line/>
ཀྱི་ལམ་ལ་སྦྱོར་བར་ནུས་སོ། །གལ་ཏེ་ཡུན་རིང་པོར་ཕྱིར་མི་ལྡོག་པ་ལྟ་ན། ད་ངས་ཡེ་ཤེས་ཀྱི་ཕྱག་རྒྱས་གདབ་བོ། །དེ་ནས་བཅོམ་ལྡན་འདས་<line/>
ལ་འཕགས་པ་སྤྱན་རས་གཟིགས་དབང་ཕྱུག་གིས་འདི་སྐད་ཅེས་གསོལ་ཏོ། །བཙུན་པ་བཅོམ་ལྡན་འདས། བདག་གིས་དྲན་པ། བདག་རི་<line/>
གྲུ་འཛིན་ལ་གནས་ཤིང་འདས་པའི་བསྐལ་པ་དུ་མར་གཟུངས་སྔགས་ཀྱི་ཆོས་ཀྱི་སྒོ་འདི་བརྗོད་དོ། །དེའི་ཚེ་བདུད་དེར་མཆོས་ནས་བདུད་དེས་འཁོར་<line/>
བསྡུས་ནས་ཅི་ནས་ཀྱང་གསངས་སྔགས་ཀྱི་གཞི་འདི་མི་འགྲུབ་པར་བདག་གིས་ཆོས་དེ་ལ་མཐོ་བཙམ་པར་བསམ་པ་དང༌། དེའི་ཚེ་བདག་གིས་གསང་<line/>
སྔགས་ཀྱི་ཆོས་དེའི་ཆོགས་བདུད་ཕམ་པར་བགྱིས། །རྣམ་པར་ཕམ་པར་བགྱིས་སོ། །གསང་སྔགས་འདིའི་མཐུ་ནི། བརྟག་མི་ནུས་ཤིང་བསམ་གྱིས་<line/>
</page>
<page index="66" id="372B">མི་ཁྱབ་པར་རིག་པར་བགྱིའོ། །དེའི་ཚེ་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་ལྷ་དང་མི་རྣམས་ལ་ཕན་པ་དང༌། བདེ་བ་<line/>
ཐོབ་པར་བྱ་བའི་ཕྱིར་སྙིང་རྗེས་རྩ་བའི་གསངས་སྔགས་འདི་སྨྲས་སོ། །ན་མཿ་སརྦ་ཛྙཱ་ཡ། ན་མོ་རཏྣ་ཏྲ་ཡཱ་ཡ། ན་མ་ཨ་མི་ཏཱ་བྷཱ་ཡ། ཏ་ཐཱ་ག་ཏཱ་ཡ། ཨརྷ་<line/>
ཏེ་སམྱ་ཀླཾ་བུདྡྷཱ་ཡ། ན་མ་ཨཱཪྻཱ་བ་ལོ་གི་ཏེ་ཤྭ་རཱ་ཡ། བོ་དྷི་སྟྭཱ་ཡ། མ་ཧཱ་སྟྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ན་མོ་མ་ཧཱ་སྠཱ་མ་པྲཔཏ་ཡ། བོ་དྷི་སྟྭཱ་ཡ། མ་ཧཱ་<line/>
སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ན་མོ་བི་བུ་ལ། བི་མ་ན་སུ་པྲ་ཏི་ཥྛི་ཏ་ཨ་སཾ་གཱ་ཡ། ཨཪྻ་ཤ་ཏ་ས་ཧ་སྲ་ཨ་ཏི་རེ་ཀ། པྲ་བྷཱ་ཨ་བ་བྷཱ་སི་ཏ་མཱུ་རྟ་ཡེ། མ་ཧཱ་མ་<line/>
ཎི་མུ་ཀུ་ཊ་ཀུ་ཎྜ་ལ། ཨ་ལཾ་ཀཱ་ར་དྷཱ་རི་ཎེ། བྷ་ག་བ་ཏེ། པདྨ་པཱ་ཎ་ཡེ། སརྦ་ལོ་ཀ་ཨ་པ་ཤ་མ་མ་ནཱ་ཡ། བི་བི་དྷ་མུ་ཁ་ས་མཱ་བེ་ཤ། ཨ་བྷ་ཥྚ་སརྦ་སཏྭ་པ་རི་<line/>
མོ་ཙ་ཀཱ་ཡ། ཏདྱ་ཐཱ། ཨོཾ་བྷུ་རྦྷུ་བ་སྭཱ་ཧཱ། མ་ཧཱ་ཨཱ་ལོ་ཀ་ཀ་ར་ཎ་ཏ་མ་སྟི་མི་ར་པ་ཊ་ལ་བི་ནཱ་ཤ་ཀ་རཱ་ག་དྭེ་ཥ་མོ་ཧ་ཛྭ་ལ་ཤ་མ་ཀ །ཤ་ས་ཀ །ས་མཱ་ཤྭཱ་ས་ན་ཀ་<line/>
ར༑ རཀྵ་ཀ །སརྦ་ཨ་པཱ་ཡ་དུ་རྒ་ཏི་པྲ་ཤ་མ་ན་ཀ་ར། སརྦ་ས་ཏྭཱཾ་ས་མཱ་ཤྭཱ་ས་ན་ཀ་ར། སརྦ་ཨཱ་ཤྭཱ་པ་རི་པཱུ་ར་ཀ །སརྦ་ཏ་ཐཱ་ག་ཏ། ས་མ་པ་དཱ་ན་ཀ་ར། ཨེ་ཧྱེ་<line/>
</page>
<page index="67" id="373A">༄༅། །ཧི་མ་ཧཱ་བོ་དྷི་སཏྭ་པ་ར་པདྨ་ཨཱ་ལོ་ཀ་སཾ་བྷུ་ཏ་མ་ཧཱ་ཀཱ་རུ་ཎི་ཀ །ཛ་ཊཱ་མ་ཀུ་ཊཱ། ཨ་ལཾ་ཀྲྀ་ཏ། ཤི་རོ་མ་ཎི་ཀ་ན་ཀ །རཱ་ཛ་ཏ་བརྫྲེ་<line/>
བཻ་ཌཱུཪྻ་ཨ་ལཾ་ཀྲྀ་ཏ། ཤ་རཱི་ར་ཨ་མི་ཏཱ་བྷཱ་ཛི་ན་ཀ་མ་ལ། ཨ་ལཾ་ཀྲྀ་ཏ་པྲ་བྷ་ར་ཎཱ་ར་ཛ་ན་ཤ་ཏ་ས་ཧ་སྲ་ཨ་བྷི་ལ་ཥི་ཏཱ་ཀཱ་ཡ། མ་ཧཱ་བོ་དྷི་སཏྭ་ཕ་བ་ར་བ་<line/>
ར་ད༑ བི་དྷ་མ་བི་དྷ་མ། བི་ནཱ་ཤ་ཡ། བི་ནཱ་ཤ་ཡ། མ་ཧཱ་ཡ་ནྟྲཾ། ཀླེ་ཤ་ཀ་བྷ་ཏ། ཨ་བ་བ་དྷ་བི་བི་དྷ་སཏྭཱ། སཾ་ས་ར་ཙ་ར་ཀ །པྲ་མ་ཐ་ན་ཀ་ར། པུ་རུ་ཥ་<line/>
པདྨ༑ པུ་རུ་ཤ་ནཱ་ག །པུ་རུ་ཥ་སཱ་ག་ར། པུ་རུ་ཥ་སིདྷ། བཱི་ར་བཱི་ར་ཛ་སུ་དཎྜ་ཏ་པ་རི་བྲི་ཏི། དྷ་མ་དྷ་མ། ས་མ་ས་མ། དྷུ་རུ་དྷུ་རུ། པྲ་ཤ་ས་ཡ། པྲ་<line/>
ཤ་ས་ཡ། གྷི་རི་གྷི་རི། བི་བི་རི་བི་བི་རི། ཙི་རི་ཙི་རི། སི་རི་སི་རི། སུ་རུ་སུ་རུ། དྷི་རི་དྷི་རི། བི་དྷི་རི་བི་ཤི་རི། བི་རི་བི་རི། མུ་རུ་མུ་རུ། མུ་ཁ་མུ་<line/>
ཁ། མུ་ཡ་མུ་ཡ། མུ་ཉྟ་མུ་ཉྩ། དྷུ་ན་དྷུ་ན། བི་དྷུ་ན་བི་དྷུ་ན། དྷུ་རུ་དྷུ་རུ། གཱ་ཡ་གཱ་ཡ། ག་དྷ་ཡ་ག་དྷ་ཡ། ས་ཧ་ས་ཧ། པྲ་ས་ཧ་པྲ་ས་ཧ། ན་ན་<line/>
བི་བི་དྷ་ཀླེ་ཤི་བཱ་ས་ན། ཧ་ར་ཧ་ར། སཾ་ཧ་ར་སཾ་ཧ་ར། དྷུ་རུ་ཏུ་དྷུ་རུ་ཏུ། མ་ཧཱ་མཎྜ་ལ་ཀ་ར་ཎ་ཤ་ཏ་པྲ་སེ་ཀ། ཨ་བ་བྷཱ་སི་ཏ་བི་བི་དྷ་བཱ་ས་ན་ཤ་མི་<line/>
</page>
<page index="68" id="373B">ཀ། ཤ་ས་ཀ །རཀྵ་ཀ། མ་ཧཱ་བོ་དྷི་སྟྭ་བ་ར་བ་ར་ད་སྭཱ་ཧཱ། གཟུངས་སྔགས་འདི་ནི། དེ་བཞིན་གཤེགས་པའི་པདྨའི་ཕྱག་གི་རྒྱན་གྱི་ཡུ་བ་ཞེས་བྱ་<line/>
སྟེ༑ སངས་རྒྱས་བཅོམ་ལྡན་འདས་ལྷ་དང༌། ཀླུ་དང༌། མི་འམ་ཅི་དུ་མས་ཡོངས་སུ་བསྐོར་བས། རྡོ་རྗེ་ཆེན་པོ་དང་ལྡན་ཞིང་དགའ་བའི་རྒྱུ་ལས་<line/>
བྱུང་བའི་ཁང་བཟང་དུ་ཐམས་ཅད་ཀྱི་མཆོག་གི་བྱང་ཆུབ་སེམས་དཔའ་རྣམས་ཀྱི་དོན་དུ་གསུངས་ཏེ། སྒྲིབ་པའི་རི་ཆེན་པོ་རྣམ་པར་འཇོམས་པའོ། །<line/>
གང་ལ་ལ་ཞིག་གིས་མཉན་པ་དང༌། བལྟ་བ་དང༌། བཀླག་པ་དང༌། བརྗོད་པ་ཐོབ་ན། མི་དེའི་ཉོན་མོངས་པའི་སྒྲིབ་པ་ཇི་སྙེད་མཆིས་པ་ཐམས་<line/>
ཅད་འབྱང་བར་འགྱུར་རོ། །སུ་ཞིག་དད་པར་གུས་པས་སྔ་དྲོ་བརྗོད་ན། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་རྟག་ཏུ་དེའི་<line/>
སླད་བཞིན་སྲུང་བ་བགྱིད་དོ། །གང་ཅི་འཚལ་བ་དག་ཀྱང་དེ་བཞིན་དུ་འགྲུབ་བོ། །སུ་ཞིག་གལ་ཏེ་བདག་གི་བསམ་པ་ཐམས་ཅད་ཡོངས་སུ་རྫོགས་<line/>
པར་འཐོབ་པར་འཚལ་བ་དེས་གཅིག་པུ་ཕྱོགས་དབེན་པར་མཆོས་ལ། བྱང་ཆུབ་སེམས་དཔའ་འཕགས་པ་སྤྱར་རས་གཟིགས་དབང་ཕྱུག་ཡིད་<line/>
</page>
<page index="69" id="374A">༄༅། །ལ་དྲན་པར་བགྱི་ཞིང་གཞན་བསམ་པར་མི་བགྱིས་པར་གཟུངས་སྔགས་འདི་ལན་བདུན་བརྗོད་ན། ཡིད་ལ་བསམ་པ་<line/>
གང་རྫོགས་པར་མི་འགྱུར་བ་དེ་གང་ཡང་མ་མཆིས་སོ། །སེམས་ཅན་ཐམས་ཅད་དགའ་བར་འགྱུར་རོ། །ངན་འགྲོར་མཆི་བར་མི་འགྱུར་རོ། །<line/>
སངས་རྒྱས་བཅོམ་ལྡན་འདས་རྟག་ཏུ་རྗེས་སུ་མངོན་དུ་དྲན་ན། བསྐལ་པ་བྱེ་བ་ཕྲག་དུ་མར་བསགས་པའི་ལས་ཀྱི་སྒྲིབ་པ་ཐམས་ཅད་འབྱང་<line/>
བར་འགྱུར་རོ། །འཁོར་ལོས་བསྒྱུར་བའི་རྒྱལ་པོ་སྟོང་དུ་ཚང་བའི་བསོད་ནམས་དག་ཀྱང་ཐོབ་པར་འགྱུར་རོ། །གར་སྐྱེས་གར་སྐྱེས་ཀྱང་བྱང་<line/>
ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་མཐོང་བར་འགྱུར་རོ། །རིགས་ཆེན་པོར་སྐྱེ་བར་འགྱུར་རོ། །སུ་ཞིག་སྙིམ་པ་<line/>
སྤོས་ཀྱིས་བཀང་སྟེ་འཕགས་པ་སྤྱན་རས་གཟིགས་དབང་ཕྱུག་གི་མདུན་དུ་གཏོར་ལ། གཟུངས་སྔགས་འདི་ཡང་ལན་བདུན་བརྗོད་ན། སྟོང་གི་<line/>
བསོད་ནམས་ཀྱི་མཆོག་དང༌། སྙིང་རྗེ་ཆེན་པོའི་རང་བཞིན་ཡང་འཐོབ་བོ། །དེ་མིའི་འཇིག་རྟེན་འདིར་ཡང་སྟོབས་ཆེན་པོ་ཡོངས་སུ་རྫོགས་པ་<line/>
</page>
<page index="70" id="374B">འཐོབ་བོ། །སུ་ཞིག་འཕགས་པ་སྤྱན་རས་གཟིགས་དབང་ཕྱུག་གི་གདོང་དུ་བལྟ་ཞིང༌། གཟུངས་སྔགས་འདི་བརྗོད་པ་དེ་བྱང་ཆུབ་སེམས་དཔའ་<line/>
མཚན་རྒྱས་པ་མཐོང་ནས་ས་དྲི་མ་མེད་པ་ཡང་འཐོབ་བོ། །འཇིག་རྟེན་ན་ཡང་སྣང་བར་བགྱིད་དོ། །ཚེ་གཅིག་གིས་སངས་རྒྱས་བཅོམ་ལྡན་འདས་<line/>
རྣམས་ཀྱང་མཐོང༌། །ཇི་ལྟར་བསམ་གཏན་ལ་སྙོམས་པར་ཞུགས་པ་དེ་ལྟ་བུར་འཆི་བར་འགྱུར་རོ། །གར་སྐྱེས་གར་སྐྱེས་ཀྱང་སྔོན་གྱི་ཚེ་རབས་<line/>
དྲན་པར་འགྱུར་རོ། །ལས་ཀྱི་སྒྲུབ་པ་ཐམས་ཅད་འབྱང་བར་འགྱུར་རོ། །སུ་ཞིག་གཟུངས་སྔགས་འདི་འཛིན་པ་དེས། །ཚེས་བཅོ་ལྔའི་ཟླ་བ་ཉ་པ་<line/>
ལ་བསླབ་པའི་གཞི་བརྒྱད་བཟུང་སྟེ། གོས་གཙང་མ་བགོས་ལ་རིང་བསྲེལ་དང་བཅས་པའི་མཆོད་རྟེན་གྱི་མདུན་དུའམ། སངས་རྒྱས་ཀྱི་གཟུགས་<line/>
ཀྱི་སྤྱན་སྔར་ཙནྡན་དཀར་པོའི་དཀྱིལ་འཁོར་བགྱིས་ལ་དེར་མེ་ཏོག་སྣ་ཚོགས་གཏོར་བར་བགྱི། བདུག་པས་ཀྱང་བདུག་པར་བགྱི། མར་མེ་ཡང་<line/>
བུད་པར་བགྱིའོ། །སངས་རྒྱས་བཅོམ་ལྡན་འདས་ལ་གུས་པ་བསྐྱེད་པར་བགྱིའོ། །དེའི་ཚེ་གཟུངས་སྔགས་འདི་ཡང་ལན་བརྒྱ་རྩ་བརྒྱད་བཟླས་<line/>
</page>
<page index="71" id="375A">༄༅། །བརྗོད་བགྱིས་ན། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་དཀྱིལ་འཁོར་དེར་འདུག་སྟེ་མཚམས་<line/>
མེད་པ་ལ་སོགས་པ་ལས་ཀྱི་སྒྲིབ་པ་མི་དགེ་བ་ཇི་སྙེད་མཆིས་པ་ཐམས་ཅད་འབྱང་བར་འགྱུར་རོ། །ལུས་དང༌། ངག་དང༌། ཡིད་ཀྱི་ལས་རྣམས་<line/>
ཀྱང་ཡོངས་སུ་དག་པར་འགྱུར་རོ། །སངས་རྒྱས་ཀྱི་ཏིང་ངེ་འཛིན་གྱི་སྟོབས་ཀྱང་འཐོབ་བོ། །འོད་ཟེར་གྱིས་དབང་བསྐུར་བའི་སྟོབས་ཀྱང་འཐོབ་བོ།།<line/>
ས་དང་ཕ་རོལ་ཏུ་ཕྱིན་པ་ཡང་ཡོངས་སུ་རྫོགས་པར་འགྱུར་རོ། །གལ་ཏེ་ཆར་དབབ་པར་འཚལ་ན། གྱེན་དུ་ནམ་མཁའ་ལ་བལྟས་ལ་གཟུངས་<line/>
སྔགས་ལན་ཉི་ཤུ་རྩ་གཅིག་བརྗོད་ན་ཆར་འབབ་བོ། །གལ་ཏེ་ས་ལ་བལྟས་ཏེ་གཟུངས་སྔགས་བརྗོད་ན། ས་བོན་ཐམས་ཅད་རྣམ་པར་བརྒྱར་ཕུན་<line/>
སུམ་ཚོགས་པར་འགྱུར་རོ། །གལ་ཏེ་འབབ་ཆུ་བསྐམས་པའི་ཤུལ་ལམ། །འབབ་ཆུ་ཆེན་པོའམ། །འབབ་ཆུའི་དངོ་འམ། །མཚོ་འམ། འཚེ་འུའམ།<line/>
མཚོ་བྲན་གྱི་འགྲམ་དུ་མཆོས་ཏེ་བརྗོད་ན། ཆུ་ཐམས་ཅད་ཡོངས་སུ་རྫོགས་པར་འགྱུར་རོ། །ནད་ཐམས་ཅད་ཀྱི་དོན་དུ་གཟུངས་སྔགས་བརྗོད་དེ་ལག་<line/>
</page>
<page index="72" id="375B">པས་བྱབས་ན་སོས་པར་འགྱུར་རོ། །དྲན་པ་ཉམས་པའི་མེའི་མདུན་དུ་བརྗོད་ན། དྲན་པ་སླར་འཐོབ་པར་འགྱུར་རོ། །བྲུ་བས་ཉེན་པའམ། སྐོམ་པས་ཉེན་<line/>
པའི་མིའི་གདོང་དུ་བལྟས་ཏེ་བརྗོད་ན། བཀྲེས་པའམ་སྐོམ་པ་ཞི་བར་འགྱུར་རོ། །གལ་ཏེ་མཚམས་གཅད་པར་འཚལ་ན། དེས་མཚེའུ་ཆུའི་ནང་དུ་<line/>
ཞུགས་ཏེ་དེར་མཆིས་ལ། གཟུངས་སྔགས་འདི་ཡི་གེ་ར་བྲིས་ཏེ་རྒྱལ་མཚན་གྱི་རྩེ་མོ་ལ་བཏགས་ན། དཔག་ཚད་བརྒྱར་མཚམས་བཅད་པར་<line/>
འགྱུར་ཏེ། དེར་ཉེས་པ་རྣམས་མི་འབྱུང་ངོ༌། །མཚམས་ཀུན་ཏུ་སྲུང་བ་རྫོགས་སོ།། །།ད་ནི། ལུས་ཐམས་ཅད་བསྡུ་བའི་ཕྱག་རྒྱ་བརྗོད་<line/>
པར་བགྱིའོ། །ལུས་དྲང་པོར་འགྲེང་སྟེ་རྐང་པ་ཉེ་བར་མཉམ་དུ་གཤིབས་ལ་རྐང་པ་གཡས་པ་ཡིད་ཙམ་བསྐུམས་ཏེ་ལག་པ་གཡོན་པ་ཐུར་དུ་བརྐྱང༌།<line/>
གུང་མོ་དང་སྲིན་ལག་གཉིས་ལག་མཐིལ་དུ་དགུག །མཛུག་མོ་དང༌། མཐེ་བོང་དང༌། མཐེའུ་ཆུང་བརྐྱང་ལ་ལག་མཐིལ་བཀན་ཏེ་གཞག་གོ །ལག་<line/>
པ་གཡས་པ་ཡང་དེ་བཞིན་དུ་བགྱིའོ། །ལག་པ་གཉིས་ཀའི་གུང་མོ་བཀུག་པ་ལག་པ་ཕྲག་པ་དང་མཉམ་པར་གཞག་གོ །ལག་མཐིལ་ནི། མདུན་དུ་<line/>
</page>
<page index="73" id="376A">༄༅། །བསྟན་ཏེ་གཞག་གོ །འདི་ནི། ལུས་བསྡུ་བའི་ཕྱག་རྒྱ་དང་པོའོ། །སུ་ཞིག་བདུད་དང༌། གཞན་མུ་སྟེགས་ཅན་དང༌། དགྲ་རྣམས་<line/>
ཕམ་པར་བགྱི་བ་དང༌། ལམ་དང་པོ་ལ་གནས་པར་འཚལ་ན། ཕྱག་རྒྱ་འདི་བཅིངས་ལ་གཟུངས་འདི་ཡང་ལན་ཉི་ཤུ་རྩ་གཅིག་བརྗོད་པར་<line/>
བགྱིའོ༑ ༑ན་མོ་རཏྣ་ཏྲ་ཡཱ་ཡ། ན་མོ་ཨཱཪྻཱ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨ་བཏྟ། ཨ་བཏྟེ། པ་རི་བཏྟེ།<line/>
ཨེ་ཧྱེ་ཧི་སྭཱ་ཧཱ། གང་གོང་དུ་ཕྱག་རྒྱ་ཇི་སྐད་སྨོས་པ་དེ་བཞིན་དུ་ལུས་གནས་པར་བགྱིས་ལ་སྙིང་གར་ཐལ་མོ་སྦྱར་ཏེ་སོར་མོ་ཐམས་ཅད་ཕན་ཚུན་<line/>
ཐད་ཀར་བསྣོལ་ལ། །གཡོན་པའི་སོར་མོ་རྣམས་ཀྱིས་གཡས་པ་རྣམས་ལ་འཁྱུད་པར་བགྱི། མཛུབ་མོ་གཉིས་གྱེན་དུ་བསྒྲེང་ལ། རྩེ་མོ་གཉིས་<line/>
སྤྲད་དོ། །མཐེ་བོང་གཉིས་མཛུབ་མོ་གཉིས་ཀྱི་ཚིགས་དང་པོ་ལ་རེག་པར་བགྱིའོ། །ལག་མཐིལ་ནི། མི་འབྱར་བར་བགྱིའོ། །འདི་ནི། གཟུངས་<line/>
ཐམས་ཅད་ཀྱི་ཕྱག་རྒྱ་སྟེ། གཉིས་པའོ། །བསྐལ་པ་དུ་མར་ཆེ་རབས་སུ་བསགས་པའི་ལས་ཀྱི་སྒྲིབ་པ་མི་དགེ་བ་ཐམས་ཅད་འབྱང་བར་<line/>
</page>
<page index="74" id="376B">འགྱུར་རོ། །ཚེ་ཕྱི་མ་ལ་ཕྱོགས་བཅུའི་སངས་རྒྱས་ཀྱི་ཞིང་རྣམས་སུ་སྐྱེ་བར་འགྱུར་རོ། །གང་གི་ཚེ་སངས་རྒྱས་བཅོམ་ལྡན་འདས་ཤཱཀྱ་ཐུབ་པས་བྱང་<line/>
ཆུབ་བརྙེས་པར་མཛད་པར་བརྩམས་པའི་ཚེ་བདུད་ཀྱིས་མཐོ་བརྩམས་པའི་ཚེ་ཕྱག་རྒྱ་འདིས་བཏུལ། དེའི་ཚེ་ཞི་བའི་བདེ་བ་དང༌། བསམ་གཏན་<line/>
དང༌། སྙོམས་པར་འཇུག་པ་ཡང་བརྙེས་པར་གྱུར་ཏོ། །གཟུངས་སྔགས་འདི་ཡང་བརྗོད་པར་བགྱིའོ། །ཏདྱ་ཐཱ། སརྦ་དྷཱ་ར་ཎི། མཎྜ་ལཱ་ཡ། ཨེ་ཧྱེ་<line/>
ཧི་པ་ར་མ་ཤུ་མ་ཤུདྡྷ་སཏྭཱ་ཡ་སྭཱ་ཧཱ། ཡང་ཐོག་མར་ལག་པ་གཡས་པ་འབྱིན་པ་ལྟར་བགྱིས་ལ། པུས་མོ་གཡས་པའི་ལྷ་ང་ས་ལ་བཙུགས་ཏེ། མགོ་<line/>
བོར་ཐལ་མོ་སྦྱར་ལ་མཛུབ་མོ་གཉིས་བཀུག་སྟེ་རྩེ་མོ་སྤྲད། མཐེ་བོང་གཉིས་མཛུབ་མོ་གཉིས་ཀྱི་ཚིགས་གཉིས་པ་ལ་སྦྱར་རོ། །འདི་ནི། ཆོས་ཀྱི་ཕྱག་<line/>
རྒྱ་སྟེ༑ རྣམ་པར་གྲོལ་བར་བགྱི་བའི་སླད་དུ་བསམ་གཏན་དང༌། སྙོམས་པར་འཇུག་པ་ཐོབ་པར་འགྱུར་རོ། །འདི་ནི། ཕྱག་རྒྱ་གསུམ་པའོ། །སྔོན་དེ་<line/>
བཞིན་གཤེགས་པ་རྣམས་ཀྱིས་ཀྱང་མཐུན་པར་བསྒོམས་ཏེ། དེའི་ཚེ་བསམ་གཏན་རྣམས་དང༌། སྙོམས་པར་འཇུག་པ་རྣམས་དང༌། རྣམ་པར་གྲོལ་བ་<line/>
</page>
<page index="75" id="377A">༄༅། །བརྙེས་སོ། །ཡང་འདི་ནི། གཞན་ཏེ། འགྲེང་ལ་རྐང་པ་གཉིས་མཉམ་པར་གཞིབ་བོ། །ལག་པའི་གུང་མོ་དང༌། སྲིན་<line/>
ལག་དང༌། མཐེའུ་ཆུང་རྒྱབ་སྦྱར་ཏེ་སེན་མོ་ཕྲད་པར་བགྱི། མཛུབ་མོ་གཉིས་བརྐྱང་སྟེ་རྩེ་མོ་ཕྲད་པར་བགྱི། མཐེ་བོང་གཉིས་མཛུབ་མོའི་ཚིགས་<line/>
གཉིས་པ་ལ་རེག་པར་བགྱི། ལག་མཐིལ་ནང་ནས་སོར་བཅུ་ཙམ་གྱིས་བཀྱེད་ལ་སྨིན་མཚམས་སུ་གཟུགས་སོ། །འདི་ནི། མིག་སྟོང་གི་ཕྱག་རྒྱ་སྟེ།<line/>
བཞི་པའོ། །གལ་ཏེ་ཕྱག་རྒྱ་འདི་བཅིངས་ལ་གཟུངས་སྔགས་བརྗོད་ན། སྐད་ཅིག་དེ་ཉིད་ལ་འཇིག་རྟེན་གྱི་ཁམས་སངས་རྒྱས་ཀྱི་ཞིང་ཡོངས་སུ་<line/>
དག་པ་དཀྲིགས་པ་བྱེ་བ་ཕྲག་སྟོང་མཐོང་བར་འགྱུར་རོ། །གང་དག་རིག་སྔགས་འཆང་དེ་དང་ལྷན་ཅིག་སྤྱོད་ཅིང་གྲོགས་སུ་གྱུར་བ་ནི། ཞིང་རེ་རེ་ན་<line/>
ཡང་བྱང་ཆུབ་སེམས་དཔའ་དཀྲིགས་པ་བྱེ་བ་ཕྲག་འབུམ་དང༌། བཞི་སྟོང་ཉི་ཤུ་མཆིས་སོ། །གང་དཀྱིལ་འཁོར་དུ་མ་ཞུགས་པ་དེས་ནི། བལྟ་བར་<line/>
མི་རིགས་ཏེ། ཕྱག་རྒྱ་དེའི་ཆོས་ཉིད་དོ། །སུ་ལ་རིགས་ཤེ་ན། གང་དཀྱིལ་འཁོར་དུ་ཞུགས་པ་དེ་ཉིད་ལའོ། །འདི་ལྟར་བྱང་ཆུབ་སེམས་དཔའ་<line/>
</page>
<page index="76" id="377B">རྣམས་ཀྱི་ཆོས་ཀྱི་སྦྱིན་པ་ཡེ་ཤེས་ཀྱིས་རྟོགས་པར་འཚལ་བ་ཐམས་ཅད་ཡོངས་སུ་རྫོགས་པར་འགྱུར་རོ། །གཟུངས་སྔགས་ནི། འདི་ལགས་ཏེ། ཏདྱ་ཐཱ།<line/>
ཨོཾ་བྷུ་སརྦ་ཙཀྵུ་ཀཱ་རཱ་ཡ་དྷ་ར་ཎཱི་ན་དྲཱ་ཡ་སྭཱ་ཧཱ། ཡང་འགྲེང་ལ་རྐང་པ་མཉམ་པར་གཤིབས་ཏེ་ལག་པ་གཡས་པ་བཀན་ལ་སོར་མོ་ལྔ་གཤིབས་ཏེ་<line/>
བརྐྱང་ལ། ལག་པ་གཡོན་པ་ཡང་དེ་བཞིན་དུ་བགྱིས་ཏེ་བཀན་ལ་ལག་པ་གཡས་པའི་རྒྱབ་ལ་སྦྱར་ཏེ་སྙིང་གར་གཞག་གོ །འདི་ནི། ལག་པ་སྟོང་<line/>
ཐམས་ཅད་བསྡུས་པའི་ཕྱག་རྒྱ་སྟེ། ལྔ་པའོ། །འདིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་བདུད་དང༌། དགྲ་མཆིས་པ་རྣམས་ཐུལ་<line/>
ལོ༑ ༑གཟུངས་སྔགས་ནི། འདི་ལགས་ཏེ། ན་མོ་ཨཱཪྻཱ་བ་ལོ་ཀི་ཏེ་ཤྭ་རཱ་ཡ། ཏདྱ་ཐཱ། སརྦ་དུཥྚ་ཨོཾ་ཧ་ཡ་མེ་སྭཱ་ཧཱ། ཡང་འགྲེང་སྟེ་རྟིང་པ་ཕྲད་པར་<line/>
བགྱིས་ལ། ལག་པ་གཡོན་པ་མི་འཇིགས་པ་སྦྱིན་པར་བགྱིས་ཏེ་ལག་པ་གཡས་པ་ཡང་དེ་བཞིན་དུ་བགྱིས་ལ། ལག་མཐིལ་བདག་ལོགས་སུ་<line/>
བསྟན་པར་བགྱིའོ། །འདི་ནི། ཏིང་ངེ་འཛིན་རབ་ཏུ་རྟོགས་པར་འགྱུར་བའི་ཕྱག་རྒྱ་སྟེ། དྲུག་པའོ། །འདིས་ཏིང་ངེ་འཛིན་ཐམས་ཅད་དང༌། ཆོས་ཀྱི་སྒོ་<line/>
</page>
<page index="77" id="378A">༄༅། །མོ་བརྒྱད་ཁྲི་བཞི་སྟོང་དང༌། སངས་རྒྱས་ཀྱི་བྱང་ཆུབ་རབ་ཏུ་རྟོགས་པར་འགྱུར་རོ། །ཕྱག་རྒྱ་འདིས་ཐམས་ཅད་ཀྱང་<line/>
འཐོབ་བོ། །གཟུངས་ཀྱི་རྩ་བའི་གསང་སྔགས་སྔ་མ་ན་མ་སརྦ་ཛྙཱ་ཞེས་བགྱི་བ་ལགས་སོ། །ཡང་འགྲེང་ལ་རྐང་པ་ཉེ་བར་གཤིབས་ཏེ་ལག་པ་<line/>
གཡོན་པའི་སྲིན་ལག་གིས་མཐེ་བོའི་སེན་མོ་མནན་ཏོ། །གཡས་པ་ཡང་དེ་བཞིན་ཏེ། མཐེའུ་ཆུང་དང༌། གུང་མོ་རྣམས་རྩེ་མོ་སྤྲད་ལ། ལག་<line/>
རྟིང་དྲང་པོར་བསྲང་སྟེ་དགུག་པ་ནི། མཛུབ་མོ་གཉིས་དགུག་གོ །སླར་གཏང་ན་ནི། བརྐྱང་ངོ༌། །དེ་ལྟར་མཆིས་ལ་སྔགས་བརྗོད་པར་བགྱིའོ། །ལག་<line/>
པ་གཡས་པའི་མཛུབ་མོ་གཉིས་ནི། དགུག་གོ །གཡོན་པའི་མཛུབ་མོ་གཉིས་ནི། སླར་གཏང་ངོ༌། །མགོའི་ཐོན་འཁོར་གཡས་ནས་བསྐོར་བར་<line/>
བགྱི་སྟེ༑ འབོད་པའོ། །གཡོན་པས་ནི། བསལ་བ་ལྟར་བགྱིས་ཏེ། སླར་གཏང་ངོ༌། །ཕྱག་རྒྱ་འདི་ནི། ལྷ་དང༌། ཀླུ་ལ་སོགས་པ་འཁོར་བརྒྱད་བསྡུ་<line/>
བའི་སླད་དུ་དགུག་པའི་ཕྱག་རྒྱ་སྟེ། བདུན་པའོ། །གསང་སྔགས་ནི། འདི་ལགས་ཏེ། ཨོཾ་སརྦ་དེ་བ་ནཱ་ག་ཨ་ན་ལེ་སྭཱ་ཧཱ། ཕྱག་རྒྱ་སྔ་མ་ལ་རྩེ་མོ་བསྐྱེད་<line/>
</page>
<page index="78" id="378B">དེ་ལག་རྟིང་གཉིས་སྦྱར་བ་ལས་ཡིད་ཙམ་བཟུང༌། མཛུབ་མོས་གཡབ་སྟེ། སྔ་མ་བཞིན་ནོ། །འདི་ནི། བརྒྱ་བྱིན་དང༌། ཚངས་པ་ཆོས་མཉན་པའི་སླད་དུ་<line/>
དགུག་པའི་ཕྱག་རྒྱ་སྟེ། བརྒྱད་པའོ། །གསང་སྔགས་ནི། འདི་ལགས་ཏེ། ཨོཾ་མ་ཧཱ་བྲཧྨ་ཡེ། ཨེ་ཧྱེ་ཧི་སྭཱ་ཧཱ། ཕྱག་རྒྱ་འདི་དང༌། གསང་སྔགས་འདི་ནི།<line/>
གཟུངས་སྔགས་དང༌། ཕྱག་རྒྱ་དང༌། ཆོས་ཀྱི་སྒོ་དུ་མ་གཟུང་བའི་སླད་དུ་བསྡུ་བའོ། །ཉི་མ་སྤྱང་ཀིས་ཟིན་པ་དང༌། ཟླ་བ་སྤྱང་ཀིས་ཟིན་པའི་ཚེ་བ་མར་ལ་<line/>
ལན་ཉི་ཤུ་རྩ་གཅིག་བཟླས་བརྗོད་བགྱིས་ཏེ་ཕྱག་རྒྱ་འདིས་ཕྱག་རྒྱས་བཏབ་ལ་འཐུངས་ན། དབང་པོ་རྣོ་བར་འགྱུར་རོ། །ཉིན་གཅིག་བཞིན་དུ་ཆོས་ཀྱི་<line/>
ཚིགས་སུ་བཅད་པ་ཁྲི་ལོབས་ནུས་པར་འགྱུར་རོ། །ཕྱག་རྒྱ་འདི་དང༌། ཆོས་ཀྱི་སྒོ་འདི་ནི། དེ་བཞིན་གཤེགས་པ་ཉི་མའི་སྙིང་པོས་བྱང་ཆུབ་སེམས་<line/>
དཔའ་འཕགས་པ་སྤྱན་རས་གཟིགས་དབང་ཕྱུག་གི་ཆེད་དུ་གསུངས་པའོ། །ཡང་འགྲེང་སྟེ་རྐང་པ་ཉེ་བར་གཤིབས་ལ་ལག་པ་ཐལ་མོ་སྦྱར་ཏེ་སྙིང་<line/>
གར་བཞག་ལ་མཐེ་བོང་གཉིས་ལག་མཐིལ་དུ་བཀུག་སྟེ་རྩ་བའི་སྔགས་ཆེན་པོ་ལན་ཉི་ཤུ་རྩ་གཅིག་བརྗོད་པར་བགྱིའོ། །འདི་ནི། བྱང་ཆུབ་སེམས་<line/>
</page>
<page index="79" id="379A">༄༅། །དཔའ་རྣམས་ཀྱི་རང་རང་གི་ནོར་བུའི་ཡིད་བཞིན་ལྟ་བུའི་ཕྱག་རྒྱ་སྟེ་དགུ་པའོ། །འདིས་ངེས་པར་ལྷའི་གཞལ་མེད་ཁང་<line/>
རྣམས་སུ་འཇུག་གོ །ཕྱོགས་བཅུའི་སངས་རྒྱས་ཀྱི་ཞིང་རྣམས་སུ་ཡང་མཆིའོ། །མཆོད་པའི་དོན་དུ་རིན་པོ་ཆེ་བརྒྱ་སྟོང་དག་ཀྱང་བསམ་པ་བཞིན་རྙེད་<line/>
བར་འགྱུར་རོ། །སུ་ཞིག་ཆོས་ཀྱི་སྒོ་འདིའི་ལས་བགྱིད་ནུས་ན། དེ་ནང་པར་སྔར་ལངས་ལ་ཁྲུས་བགྱི་ཞིང་ཁ་གདོང་བཀྲུས་ཏེ་ཕྱག་རྒྱ་དེའི་དམ་ཚིག་<line/>
བགྱིས་ན། དེས་ཕྱོགས་བཅུའི་དེ་བཞིན་གཤེགས་པ་གངྒཱའི་ཀླུང་གི་བྱེ་མ་སྙེད་མངོན་སུམ་དུ་མཐོང་བར་འགྱུར་རོ། །བསྐལ་པ་དུ་མར་ཚེ་རབས་<line/>
སུ་བསགས་པའི་སྡིག་པ་མི་དགེ་བའི་ལས་ལྕི་བ་རྣམས་འབྱང་བར་འགྱུར་རོ། །ཕྱག་རྒྱ་དེའི་ཡོན་ཏན་དང༌། བསྔགས་པ་རབ་ཏུ་མང་ངོ༌། །ཡང་<line/>
སྔ་མ་བཞིན་དུ་ཐལ་མོ་སྦྱར་ཏེ་མཛུབ་མོ་གཉིས་བཀུག་ལ་མཐེ་བོའི་སེན་མོ་ལ་བཅར་ཏེ། མཛུབ་མོ་གཉིས་ཀྱི་སེན་མོ་ཡང་ཕན་ཚུན་དུ་རྒྱབ་<line/>
སྤྲད་ལ་རྩ་བའི་གསང་སྔགས་བརྗོད་པར་བགྱིའོ། །འདི་ནི་བྱང་ཆུབ་སེམས་དཔའ་རྣམས་ཀྱི་སེམས་ལ་འདོད་པའི་ཕྱག་རྒྱ་སྟེ་བཅུ་པའོ། །ཅི་འཚལ་<line/>
</page>
<page index="80" id="379B">པ་དེ་བཞིན་དུ་འགྲུབ་བོ། །ངེས་པར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་རོ། །ཡང་ཐལ་མོ་སྔ་མ་ལས་མཐེ་བོང་<line/>
དང༑ མཛུབ་མོ་སོ་སོར་བརྐྱང་སྟེ་ལག་མཐིལ་དབྱེ་བར་བགྱིའོ། །འདི་ནི་རྒྱུའི་གནས་སྐབས་ཀྱི་ཚེ་སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་སྙེད་<line/>
ཀྱིས་བདག་ལ་སྩལ་བ་སྟེ། འདིས་བདག་བྱང་ཆུབ་ཀྱི་ལམ་རབ་ཏུ་རྟོགས་སོ། །འདིས་རྩ་བའི་གསང་སྔགས་བརྗོད་པར་བགྱིའོ། །འདི་ནི་བྱང་ཆུབ་<line/>
སེམས་དཔའ་རྣམས་འགོག་པ་ལ་སྙོམས་པར་འཇུག་པའི་ཕྱག་རྒྱ་སྟེ་བཅུ་གཅིག་པའོ། །ཡང་ཐལ་མོ་སྔ་མ་ལས་མཛུབ་མོ་གཉིས་བསྐུམ་ཞིང་བརྐྱང་<line/>
བས་བསྐུལ་བར་བགྱིའོ། །འདི་བྱང་ཆུབ་སེམས་དཔའ་སངས་རྒྱས་ཐམས་ཅད་ཀྱི་ཏིང་ངེ་འཛིན་རྣམས་འཐོབ་པའི་ཕྱག་རྒྱ་སྟེ་བཅུ་གཉིས་པའོ། །གཟུགས་<line/>
སྔགས་ནི་འདི་ལགས་ཏེ། ཨོཾ་སརྦ་བུདྡྷ་ས་མ་ཡ་ཨེ་ཧྱེ་ཧི་པ་ར་མ་ཤུདྡྷ་སཏྭཱ་སྭཱ་ཧཱ། དེ་ནི་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་<line/>
ཕྱུག་མིག་སྟོང་དང་ལྡན་པ། ལག་པ་སྟོང་དང་ལྡན་པའི་དཀྱིལ་འཁོར་ཁྲུ་བཅུ་དྲུག་པའི་ཆོ་ག་བརྗོད་པར་བགྱིའོ། །ཐོག་མར་རི་རྣམས་དང་ཉེ་བ། ས་<line/>
</page>
<page index="81" id="380A">༄༅། །གཞི་བཀྲ་ཤིས་པའི་ཕྱོགས་བཙལ་བར་བགྱིའོ། །དེར་ས་བརྐོས་ཏེ་གསེག་མ་དང༌། གྱོ་མོ་དང༌། རུས་པ་དང༌། མི་གཙང་བ་<line/>
རྣམས་བསལ་ལ། དྲི་ཞིམ་པོ་དང་བསྲེས་པའི་བའི་ལྕི་བ་དང༌། འཇིམ་པར་བསྲེས་ཏེ་བྱུག་པར་བགྱིའོ། །དེར་མཆུ་ཞེང་དུ་ཁྲུ་བཅུ་དྲུག་པའི་སྟེགས་<line/>
བུ་བགྱིའོ། །འཕང་དུ་ནི། མཐོ་གང་གི་ཚད་དུ་བགྱིས་ལ་སྒོ་བཞི་བཏོད་དེ། ཤར་གྱི་སྒོར་ནི། ཡུལ་འཁོར་སྲུང༌། ལྷའི་སྒོར་ནི། འཕགས་སྐྱེས་<line/>
པོ༑ ༑ནུབ་ཀྱི་སྒོར་ནི། མིག་མི་བཟང༌། བྱང་གི་སྒོར་ནི། རྣམ་ཐོས་ཀྱི་སྲས་ཏེ། དེ་དག་གི་གམ་ཡོར་རང་རང་གི་འཁོར་ཐམས་ཅད་བྲིའོ། །དཀྱིལ་<line/>
འཁོར་གྱི་དབུས་སུ་ནི། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་མིག་སྟོང་དང་ལྡན་པ། ལག་པ་སྟོང་དང་ལྡན་པ་<line/>
གཞག་པར་བགྱིའོ། །དེའི་མདུན་དུ་ཁྲིའུ་བཞག་སྟེ་ཁྲིའུའི་སྟེང་དུ་གཟུངས་སྔགས་ཀྱི་ཆོ་ག་གཞག་པར་བགྱིའོ། །དེ་ལ་བདུག་པ་སྣ་ཚོགས་ཀྱིས་<line/>
བདུག་གོ །མེ་ཏོག་སྣ་ཚོགས་དཀྲམ་མོ། །ལྷ་བཤོས་སྣ་ཚོགས་དབབ་བོ། །དེར་མཆོད་པ་དེ་རྣམས་བཞག་སྟེ་སྒོག་པ་རྣམ་དགུ་དང༌། ཤ་དང༌།<line/>
</page>
<page index="82" id="380B">ཆང་མི་དབབ་བོ། །གལ་ཏེ་རྒྱུན་མི་འཆད་པར་བགྱི་ན། ཉིན་གཅིག་བཞིན་མཆོད་པ་ཐམས་ཅད་ཀྱང་གསར་པ་གཞན་གྱིས་བརྗེའོ། །ཆོ་ག་འདིས་ཉི་མ་<line/>
ཉི་ཤུ་རྩ་གཅིག་ཏུ་དངོས་པོ་ཐམས་ཅད་ཀྱིས་མཆོད་པར་བགྱིའོ། །སྒྲུབ་པ་པོ་གང་དག་སྔོན་མཐོང་བ་དེ་དག་གིས་བྲི་བར་བགྱིའོ། །དེ་སྒྲུབ་པ་པོ་ཤར་ཕྱོགས་<line/>
སུ་བལྟས་ཏེ་འགྲེང་ལ་གཟུངས་སྔགས་སྔ་མ་དང་པོ་ནས་བཅུ་གཉིས་ཀྱི་བར་དུ་བརྗོད་པར་བགྱིའོ། །སངས་རྒྱས་ཀྱི་མཐར་ཕྱིན་གྱི་བར་དུ་སྐྱོ་བར་མི་བགྱིའོ།།<line/>
ཐོག་མར་ཕྱག་རྒྱ་དང་པོ་ལན་གཅིག་བཅིངས་ལ་གསང་སྔགས་ཀྱང་ལན་བདུན་བརྗོད་པར་བགྱིའོ། །བཅུ་གཉིས་པའི་བར་དུ་ཡང་དེ་བཞིན་དུ་བགྱིའོ།།<line/>
དེར་དེའི་ཚེ་ཕྱིར་མི་ལྡོག་པ་བརྟན་པོའི་སེམས་བསྐྱེད་པར་བགྱིའོ། །ཆོ་ག་འདིས་དེ་བཞིན་དུ་དགུག་པར་བགྱིས་ན། ཐམས་ཅད་འདུ་བར་འགྱུར་རོ། །དེ་<line/>
ཚེ་སངས་རྒྱས་ཉིད་ཀྱི་ཆེད་དུ་ངེས་པར་དྲང་པོའི་སེམས་ཀྱིས་དྲང་པོར་བགྱིའོ། །གསང་སྔགས་དང༌། ལྷ་ཐམས་ཅད་རྗེས་སུ་དྲན་པར་བགྱི་སྟེ། ཇི་ལྟར་<line/>
ན་མདུན་ན་མིག་ལམ་ན་གནས་པ་ལྟ་བུ་དང༌། ཕན་ཚུན་གནོད་པ་བགྱིད་པ་མ་མཆིས་པར་བགྱིའོ། །དམིགས་པ་གཞན་ལ་དམིགས་པར་མི་བགྱིའོ།།<line/>
</page>
<page index="83" id="381A">༄༅། །དེའི་ཚེ་རྩ་བའི་གསང་སྔགས་ལན་སྟོང་བརྒྱད་ཅུ་བཟླས་བརྗོད་བགྱིའོ། །འོན་ཏང་བྱང་ཆུབ་སེམས་དཔའ་སྤྱན་རས་གཟིགས་<line/>
དབང་ཕྱུག་ཀུན་དགའ་བོའི་གཟུགས་ཀྱིས་དེར་མཆིས་ཏེ། སྒྲུབ་པ་པོ་ལ་ཅི་འདོད་ཅི་སློང་ཞེས་དྲི་ཞིང་ཕན་ཚུན་སྨྲ་བར་འགྱུར་རོ། །སྒྲུབ་པ་པོས་<line/>
བདག་ཉིད་ཀྱིས་མཆོད་པ་བགྱི་བར་བསམ་ལ། བདག་ལ་ཇི་སྐད་དྲིས་པ་ལན་གདབ་པར་བགྱི་སྟེ། བླ་ན་མེད་པ་ཡང་དག་པར་རྫོགས་པའི་བྱང་<line/>
ཆུབ་ཀྱི་དོན་དུ་གཟུངས་སྔགས་ཀྱི་རང་བཞིན་འཚལ་ལོ། །ཞེས་བརྗོད་པར་བགྱིའོ། །ཡང་ན་འདི་སྐད་དུ་འདི་ནི། ལུང་བསྟན་པའི་དུས་ལགས་པ་<line/>
བགྱིད་ན། ཐུགས་རྗེ་དང་ལྡན་པས་བདག་ལ་ངེས་པར་ཐུགས་རྗེ་ཆེན་པོ་བསྐྱེད་དུ་གསོལ། །བདག་ནི། རྙེད་པ་དང༌། བཀུར་སྟི་དང༌། གྲགས་པ་<line/>
མི་འཚལ་གྱི། ནམ་ཞིག་ན་སེམས་ཅན་ཐམས་ཅད་ལ་བུ་གཅིག་པ་བཞིན་དུ་ལྟ་བ་དང༌། ཡོངས་སུ་སྐྱོབ་པར་འགྱུར་སྙམ་དུ་སེམས་སོ། །ཡང་འབྱུང་<line/>
པོ་གཉུག་མར་གནས་པ་ཐམས་ཅད་བདག་གིས་བསྒོ་བ་བཞིན་དུ་གནས་པར་གྱུར་ཅིག་སྙམ་དུ་སེམས་སོ། །ཞེས་བརྗོད་པར་བགྱིའོ། །གལ་ཏེ་ཡིད་<line/>
</page>
<page index="84" id="381B">ལ་བསམ་པ་འདི་ཐོབ་ཅིང་དངོས་གྲུབ་དེ་ཐོབ་ན། གཞན་ལ་མི་བརྗོད་པར་བདག་ཉིད་ཀྱིས་འཚལ་བར་བགྱིའོ། །གལ་ཏེ་ཆོ་ག་འདི་འགྲུབ་ན། བཟླས་<line/>
པར་བགྱི། གཅིག་ཏུ་གཟུང་བར་བགྱིའོ། །འདི་ནི། བསླབ་པ་གཅིག་ཏུ་གསང་ངོ༌། །སུ་ཞིག་སྣ་ཚོགས་འཚལ་བ་དེས་ཨ་ག་རུ་ནག་པོའི་ཆབ་ཀྱིས་དཀྱིལ་<line/>
འཁོར་གྲུ་བཞི་པ་བགྱིས་ལ། རྩ་བའི་གསང་སྔགས་ལན་བརྒྱ་རྩ་བརྒྱད་བཟླས་བརྗོད་བགྱིའོ། །ཡིད་ལ་བསམ་པ་ཡོངས་སུ་རྫོགས་པར་བགྱིད་པའི་ཕྱག་<line/>
རྒྱ་བཅུ་པ་ཡང་བཅིང་བར་བགྱིའོ། །འོན་ཏང་འཚལ་བ་ཡོངས་སུ་རྫོགས་པར་རྙེད་པར་འགྱུར་རོ། །དེའི་ཚེ་གླེགས་བམ་འདི་བཞིན་དུ་སེམས་ཤིང༌། སུ་<line/>
ཞིག་འདི་བཞིན་དུ་མཆོད་པ་བགྱིད་ན། གཞན་དུ་མི་འགྱུར་རོ། །གཟུངས་སྔགས་ཀྱི་ཆོ་ག་རྫོགས་སོ།། །།ཡང་ཆོ་ག་གཞན་ཏེ། སུ་ཞིག་<line/>
བདེ་བ་ཐམས་ཅད་ཐོབ་པར་འཚལ་བ་དེས་ཡིད་བཞིན་གྱི་ནོར་བུ་རིན་པོ་ཆེ་ལྟ་བུའི་ཕྱག་རྒྱ་དགུ་པ་བཅིངས་ལ་རྩ་བའི་གསང་སྔགས་བཟླས་བརྗོད་<line/>
བགྱིའོ༑ ༑ཏིལ་ནག་པོ་ལན་ཉི་ཤུ་རྩ་གཅིག་བཟླས་བརྗོད་བགྱིས་ཏེ། མེར་བསྲེགས་ན་ཅི་འཚལ་བ་བཞིན་དུ་འགྲུབ་པོ། །ཅི་ནས་རྒྱལ་པོ་དགའ་བར་<line/>
</page>
<page index="85" id="382A">༄༅། །བགྱི་འཚལ་ན། དེས་རྒྱལ་པོ་གནས་པ་ན་མཆིས་པའི་ཤིང་ལས་ལྕུག་མ་བླངས་ཏེ་ལན་ཉི་ཤུ་རྩ་གཅིག་བཟླས་<line/>
བརྗོད་བགྱིས་ལ། རྒྱལ་པོའི་ཀུན་དགའ་ར་བ་དེར་བོར་ན། དགའ་བར་འགྱུར་རོ། །གལ་ཏེ་སེམས་ཅན་སྡིག་པ་ཅན་རྣམས་དང༌། དགྲ་རྣམས་<line/>
ཚར་གཅོད་པར་འཚལ་ན། དེས་ཤིང་ནིམ་པ་ལ་ལན་ཉི་ཤུ་རྩ་གཅིག་བཟླས་བརྗོད་བགྱིས་ཏེ་མེར་བསྲེགས་ན། དབང་དུ་འགྱུར་རོ། །ཡང་ཆོ་ག་<line/>
གཞན་ཏེ། ལྷ་དང༌། འབྱུང་པོ་མ་དུལ་བ་དེའི་སླད་དུ་གུ་གུལ་དང༌། ཡུངས་ཀར་ལ་ལན་ཉི་ཤུ་རྩ་གཅིག་བཟླས་བརྗོད་བགྱིས་ཏེ་མེར་བསྲེགས་<line/>
ན༑ འབྱུང་པོ་ཐམས་ཅད་བདག་ཉིད་ཚུལ་བཞིན་དུ་གནས་པར་འགྱུར་རོ། །གང་དུ་ནད་བྱུང་ན། ཆབ་ཀྱིས་དཀྱིལ་འཁོར་གྲུ་བཞི་པ་བསྐྱེས་ཏེ།<line/>
དེར་བ་མར་ལ་ལན་བརྒྱ་རྩ་བརྒྱད་བཟླས་བརྗོད་བགྱིས་ལ་མེར་བསྲེགས་ན། ནད་ཞི་བར་འགྱུར་རོ། །མར་དེ་ཉིད་ལས་ཉུང་ཞིག་ནད་པ་ལ་བླུད་ན། འཚེ་<line/>
བར་འགྱུར་རོ། །སྔོན་ཡུལ་ཀོ་བི་ནང་ནད་བྱུང་སྟེ། ནད་པ་རྣམས་གདུགས་གཅིག་གཉིས་བྲོ་འཚལ་ནས་གུམ་མོ། །དེའི་ཚེ་དབུས་ཀྱི་ཡུལ་གྱི་མི་བདེན་<line/>
</page>
<page index="86" id="382B">གྱུར་ཅེས་བགྱི་བ་དེར་མཆིས་ཏེ། དེས་གཟུངས་སྔགས་འདིའི་ཆོ་ག་བགྱིས་ནས་བསྒྲགས་པ་དང་ནད་ཆད་དོ། །འབྱུང་པོའི་རྒྱལ་པོ་ཡང་ཡུལ་དེ་ནས་<line/>
བྱུང་ངོ༌། །ཐམས་ཅད་ཀྱིས་ཀྱང་འདིའི་སྟོབས་འཚལ་ཏེ། གང་དུ་རང་གི་འཁོར་དུ་ཕ་རོལ་གྱི་དམག་ཚོགས་མཆི་བ་དེར་ཐོག་མའི་རྩ་བའི་གསང་སྔགས་<line/>
བཅིངས་ལ་གསང་སྔགས་ལན་བརྒྱ་རྩ་བརྒྱད་བཟླས་བརྗོད་བགྱིས་ན། དགྲ་བོ་ཆོམ་རྐུན་རྣམས་བདག་ཉིད་མ་རུངས་པར་འགྱུར་རོ། །སུ་ཞིག་ཚེ་ཟད་པ་<line/>
དེས་འགོག་པ་ལ་སྙོམས་པར་འཇུག་པའི་ཕྱག་རྒྱ་བཅིང་པར་བགྱི། ཉིན་གཅིག་བཞིན་མཆོད་པ་བགྱི། ཨ་ག་རུ་ནག་པོའི་བདུག་པས་བདུག་པར་<line/>
བགྱི་ཞིང༌། གསང་སྔགས་ལན་སྟོང་རྩ་བརྒྱད་བཟླས་བརྗོད་བགྱིས་ན། དེ་ཚེ་རིང་བར་འགྱུར་རོ། །བུད་མེད་གང་ཞིག་བུ་མི་ཕྱིན་ན། བ་མར་ལ་ལན་<line/>
ཉི་ཤུ་རྩ་གཅིག་བཟླས་བརྗོད་བགྱིས་ཏེ་དེ་ལ་བླུད་ན་ཞི་བ་དང༌། བདེ་བར་འགྱུར་རོ། །གང་བསྐྱེད་པའི་བུ་དང༌། བུ་མོ་དག་ཀྱང་ཡོངས་སུ་རྫོགས་<line/>
པར་འགྱུར་རོ། །མཚན་མོ་བཟང་པོ་སྔོན་གྱི་བསོད་ནམས་རྣམས་ཀྱིས་བརྒྱན་ཅིང༌། སེམས་ཅན་རྣམས་དགའ་བ་དང༌། མིར་སྐྱེས་པ་ན་རྟག་ཏུ་མཆོད་<line/>
</page>
<page index="87" id="383A">༄༅། །པའི་འོས་སུ་འགྱུར་ཞིང་བདེ་བ་མཆོག་རྣམས་མྱོང་བར་འགྱུར་རོ། །སུ་ཞིག་མིག་ན་བ་དེས་མིག་སྟོང་དང་ལྡན་པའི་ཕྱག་<line/>
རྒྱ་བཅིངས་ལ་གཟུངས་སྔགས་ཐམས་ཅད་ཀྱི་ཕྱག་རྒྱས་མིག་ལ་ཕྱག་རྒྱས་བཏབ་ན། སོས་པར་འགྱུར་རོ། །ཇི་ལྟར་སྟེང་གི་ཕྱོགས་ཀྱི་ལྷ་བདེ་བ་<line/>
མྱང་བ་རྣམས་མཐོང་བ་དེ་ལྟ་བུའི་མཐོང་བ་དང་ལྡན་པར་འགྱུར་རོ། །ད་ནི། རི་མོ་བྲི་བའི་ཆོ་ག་བརྗོད་པར་བགྱི་སྟེ། རི་མོ་བྲི་བའི་ཆེད་དུ་རས་དཀར་<line/>
པོ་བགྱིས་ལ་བྱང་ཆུབ་སེམས་དཔའ་མདོག་འཛམ་བུའི་ཆུ་བོའི་གསེར་ལྟ་བུ་བྲི་བར་བགྱིའོ། །ལག་པ་སྟོང་དང་ལྡན་པར་བགྱིའོ། །ལག་པ་སོ་སོའི་<line/>
ལག་མཐིལ་ན་མིག་རེ་རེ་མཆིས་པར་བགྱི་སྟེ། སྤྱིན་མ་མཆིས་པའི་ཚོན་གྱིས་བྲི་བར་བགྱིའོ། །ཚོན་རྩི་ཡང་ཀ་པིང་ཐ་དད་བསྲ་བར་བགྱིའོ། །མགོ་<line/>
ལ་རིན་པོ་ཆེ་སྣ་བདུན་གྱི་ཅོད་པན་བྲི་བར་བགྱིའོ། །ཡན་ལག་དང༌། ཉིད་ལག་རྣམས་སུ་རྒྱན་གྱིས་བརྒྱན་པར་བྲི་བར་བྱའོ། །ཡང་ན་རས་ལ་བྱང་<line/>
ཆུབ་སེམས་དཔའ་སྲིད་དུ་ཁྲུ་གང་བ་བྲིས་ཏེ་ལག་པ་གཉིས་བྲི་བར་བགྱིའོ། །གོང་དུ་སྨོས་པའི་ལག་པ་སྟོང་དང་ལྡན་པའི་ཕྱག་རྒྱ་ལྔ་པས་རིག་སྔགས་<line/>
</page>
<page index="88" id="383B">འཆང་གིས་མཆོད་པ་བགྱིའོ། །གལ་ཏེ་ལག་པ་དང༌། མིག་སྟོང་དང་ལྡན་པར་མ་གྱུར་ན། དཔྲལ་པར་མིག་གཅིག་བགྱིའོ། །ཡང་འདི་ནི། ཆོ་ག་གཞན་<line/>
ཏེ༑ སུ་ཞིག་ཆོས་ཀྱི་སྒོ་འདི་མཆོད་པར་འཚལ་ན། ཐོག་མར་རས་ལ་བྲི་བར་བྱའོ། །དེ་ནི། འདི་ལྟར་བྲི་བར་བགྱི་སྟེ། ཆོ་ག་སྔ་མ་བཞིན་དུ་དཀྱིལ་<line/>
འཁོར་བགྱིའོ། །དེ་ནས་རི་མོ་མཁན་བསླབ་པ་བརྒྱད་བཟུང་བ་ཆབ་ཁུང་སར་མཆིས་ཏེ་སླར་ལོག་ནས་ལེགས་པར་དཀྲུས་པ་གཙང་མས་བྲི་བར་བྱའོ། །<line/>
ཚོན་རྩི་རུང་བས་ཆོ་ག་བཞིན་བྲིས་ལ། དེའི་ཚེ་དཀྱིལ་འཁོར་གྱི་དབུས་སུ་མཆིས་ཏེ། དེར་སྨྱུང་བ་བགྱིས་ལ་ཉི་མ་ཉི་ཤུ་རྩ་གཅིག་ཏུ་མཆོད་པའི་ལས་<line/>
རྒྱ་ཆེར་བགྱིས་ན། དེ་ན་གནས་པའི་བྱང་ཆུབ་སེམས་དཔའ་འོད་ཟེར་གཏོང་སྟེ། དེ་ལ་ཐེ་ཚོམ་མི་བགྱིའོ། །སླད་ཀྱིས་ཟླ་བ་དང༌། ཉི་མ་ལྟ་བུའི་འོད་ཀྱང་<line/>
བགྱིད་དོ། །གང་དགེ་བ་དང༌། དད་པས་མི་བགྱིད་པ་དེས་ནི། མ་གཏོགས་སོ། །བྱང་ཆུབ་སེམས་དཔའ་ལག་པ་སྟོང་དང་ལྡན་པའི་ཆོ་གའོ། །དེ་བཞིན་<line/>
གཤེགས་པ་རྣམ་པར་གཟིགས་བྱུང་བའི་ཚེ་ཡང་བདག་གིས་བདུད་འདུལ་བའི་ལུས་མིག་སྟོང་དང་ལྡན་པ་སྤྲུལ་པའོ། །མིག་རེ་རེ་ལས་ཀྱང་སངས་རྒྱས་<line/>
</page>
<page index="89" id="384A">༄༅། །རེ་རེ་སྤྲུལ་ཏེ། དེ་དག་ནི། བསྐལ་པ་བཟང་པོ་ལ་སངས་རྒྱས་སྟོང་འབྱུང་བ་ལགས་སོ། །ལག་པ་སྟོང་ལས་ལག་པ་རེ་རེ་<line/>
ལ་ཡང་འཁོར་ལོས་བསྒྱུར་བའི་རྒྱལ་པོ་རེ་རེ་སྤྲུལ་ཏེ། དེ་དག་ནི། འཁོར་ལོས་བསྒྱུར་བའི་རྒྱལ་པོ་སྟོང་འབྱུང་བ་ལགས་སོ། །བདུད་འདུལ་བའི་<line/>
ཚོགས་ཀྱི་ནང་ན་བྱང་ཆུབ་སེམས་དཔའི་ལུས་ནི། ཐམས་ཅད་ཀྱི་མཆོག་གོ །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་འཕགས་<line/>
པ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་བཀའ་སྩལ་ཏོ། །ངས་གསང་སྔགས་འདི་སངས་རྒྱས་ཀྱི་མཐུས་རྒྱས་པར་བཤད་ན་།བསྐལ་<line/>
པ་འདས་ཀྱང་མཐར་ཐུག་པར་མི་འགྱུར་རོ། །བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་བཅོམ་ལྡན་འདས་ལས་<line/>
གསང་སྔགས་འདི་ཐོས་ནས་རབ་ཏུ་དགའ་སྟེ་ཡི་རང་ནས་བཟུང་སྟེ་སངས་རྒྱས་ཀྱི་ཞབས་ལ་ཕྱག་འཚལ་ནས་གཟུངས་སྔགས་འདི་བརྗོད་དོ། །ན་<line/>
མོ་རཏྣ་ར་ཤྨི་ཙནྡྲ་ཨ་ལ་ཀཱ་ར་མཱརྒ་ཏེ་ཛ་པུ་ཎྱ་ཙཀྵུ་རི་བ་ཥཱ་ཡ་རཱ་ཛཱ་ཡ་ཏ་ཐཱ་ག་ཏཱ་ཡ། ཏདྱ་ཐཱ། རཏྣ་རཏྣ། ཏ་ཏ་ཤ་ར་ཏ། རཏྣ་པྲ་ཏི་མ་ཏེ། རཏྣ་བྲ་བྷ་རཏྣ་ད་ཀ་<line/>
</page>
<page index="90" id="384B">ཏེ་སྭཱ་ཧཱ། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་གཟུངས་སྔགས་འདི་བརྗོད་ནས་དེའི་ཚེ་སྟོང་གསུམ་གྱི་སྟོང་ཆེན་པོའི་<line/>
འཇིག་རྟེན་གྱི་ཁམས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལ་ཐུག་གི་བར་དུ་རྣམ་པ་དྲུག་ཏུ་གཡོས་སོ། །རབ་ཏུ་གཡོས་སོ། །འོག་མིན་གྱི་<line/>
ལྷའི་རིས་ན་དབང་ཕྱུག་ཆེན་པོ་ཡང་མི་བདེ་བར་གྱུར་ཏོ། །ལྷའི་གནས་དེར་འཇིགས་པ་ཆེན་པོ་ཡང་བྱུང་ངོ༌། །ངན་སོང་དུ་གྱུར་པ་ཐམས་ཅད་ཀྱང་སྡུག་<line/>
བསྔལ་ཆེན་པོ་རྙེད་དོ། །ཞེས་སྒྲ་ཆེན་པོ་འབྱིན་ཅིང༌། ཕར་འབྲོས་ཚུར་འབྲོས་ཏེ། གང་སོང་མི་ཤེས་སོ། །དེའི་ཚེ་སྤྲུལ་པས་ངན་སོང་དུ་གྱུར་པའི་<line/>
འཁོར་ཆེན་པོ་ལ་འདི་སྐད་ཅེས་སྨྲས་སོ། །གལ་ཏེ་གསང་སྔགས་འདི་ལས་འདའ་ཞིང་འགྲས་པར་བྱེད་ན། མགོ་བོ་རྡུལ་ཕྲ་རབ་བཞིན་དུ་བགྱིད་<line/>
དོ། །གསང་སྔགས་འདིའི་མཐུས་ནི། རི་འཐོར་རོ། །རྒྱ་མཚོ་ཆེན་པོ་སྐེམ་མོ། །ལྷ་མ་ཡིན་གྱི་དམག་ཕམ་པར་བགྱིད་དོ། །འབྱུང་པོ་རྣམས་ཚར་གཅོད་<line/>
དོ། །སྡིག་པ་ཅན་གྱི་མི་རྣམས་ཀྱང་ཚར་གཅོད་དོ། །ནད་ཆེན་པོ་དག་ཀྱང་ཆད་པར་བགྱིད། ཡུལ་སྲུང་བར་ཡང་འགྱུར་རོ། །སུམ་ཅུ་རྩ་གསུམ་གྱི་ལྷ་རྣམས་<line/>
</page>
<page index="91" id="385A">༄༅། །ཀྱང་ཕྱག་འཚལ་ལོ། །རིགས་ཀྱི་བུ་གང་ལ་ལ་ཞིག་གསང་སྔགས་འདི་བརྗོད་ཅིང་འཛིན་པ་དེའི་གཟི་བརྗིད་དང༌། སྟོབས་<line/>
ཡུན་ཐུང་དུས་བཤད་པར་མི་ནུས་སོ། །གཟུངས་སྔགས་འདི་འཆང་ཞིང་བརྗོད་པ་ནི། དཔའ་བར་འགྱུར་རོ། །ཕྱུག་པ་དང༌། སྟོབས་དང་ལྡན་པ་<line/>
དང༌། དབང་དང་ལྡན་པར་འགྱུར་རོ། །ཇི་སྲིད་འཚོ་བའི་བར་དུ་རྒྱལ་པོ་བྱམས་པར་འགྱུར་རོ། །ཅི་འཚལ་བ་ཐམས་ཅད་འགྲུབ་བོ། །སུ་ཞིག་བདུད་<line/>
ཕམ་པར་བགྱིད་པར་འཚལ་བ་དེས་བདུག་པ་གཙང་མ་ལ་རྩ་བའི་གསང་སྔགས་ལན་ཉི་ཤུ་རྩ་གཅིག་བཟླས་བརྗོད་བགྱིའོ། །སུ་ཞིག་འདི་སྙམ་དུ་<line/>
བདག་ལ་སེམས་ཅན་ཐམས་ཅད་བྱམས་པར་འཚལ་བ་དེས་སོ་ཤིང་ལ་ལན་ཉི་ཤུ་རྩ་གཅིག་བཟླས་བརྗོད་བགྱིས་ཏེ་འཆོས་ན། བྱམས་པར་<line/>
འགྱུར་རོ། །སུ་ཞིག་བདག་གི་ཚིག་ཐོགས་པ་མེད་པར་འགྱུར་བར་འཚལ་བ་དེས་ཤུ་དག་ལ་ལན་སྟོང་རྩ་བཟླས་བརྗོད་བགྱིས་ལ་སྙིང་གར་བསྐུས་<line/>
ན་འགྲུབ་བོ། །ལས་དེ་དག་ལ་ཡང་རྩ་བའི་གསང་སྔགས་བརྗོད་དོ། །ཕྱག་རྒྱ་ཡང་བཅིང་བར་བགྱིའོ། །ལག་པ་གཉིས་རྒྱབ་སྤྲད་དེ་སྦྱར་ལ་མཐེ་<line/>
</page>
<page index="92" id="385B">བོང་གཉིས་བརྐྱང་ངོ༌། །ཕྱག་རྒྱ་འདི་ནི། ཇི་ལྟར་བདག་སྲུང་བ་དེ་བཞིན་དུ་གཞན་ཡང་སྲུང་ངོ༌། །མཚམས་བཅད་པ་ཡང་བགྱིའོ། །གང་ཞིག་ཏུ་མཆི་<line/>
ན༑ ཆབ་བམ། ཐལ་བ་ལག་པར་བླངས་ཏེ་ལན་བདུན་བཟླས་བརྗོད་བགྱིས་ལ་བདག་གི་སྟེང་དུ་གཏོར་ན། ཕྱོགས་བཞིར་མཚམས་བཅད་པར་ཡང་<line/>
འགྱུར་རོ། །རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་འབྱུང་པོ་རྣམས་སམ། བགེགས་དང༌། ལོག་འདྲེན་རྣམས་ཀྱིས་མཐོ་བརྩམས་པར་<line/>
གྱུར་ན༑ བལ་པོ་སེའུའི་ཤིང་གི་ལྕུག་མ་ལ་གསང་སྔགས་བཟླས་བརྗོད་བགྱིས་ཏེ་དལ་གྱིས་བཞུས་ན་སེས་པར་འགྱུར་རོ། །འདི་ནི། བྱང་ཆུབ་སེམས་<line/>
དཔའི་སོ་སོའི་རིག་པའི་ཕྱག་རྒྱ་ཐོགས་པ་མེད་པ་སྟེ། བཅུ་གསུམ་པའོ། །གསང་སྔགས་ནི། འདི་ལགས་ཏེ། ན་མ་སརྦ་བུདྡྷ་དྷརྨ་སཾ་གྷཱ་ཡ། ན་མ་ཨཱཪྻཱ་<line/>
བ་ལོ་ཀི་ཏེ་ཤྭ་ར་སྱ་བོ་དྷི་སཏྭ་སྱ། ན་མོ་བཛྲ་པཱ་ཎི་སྱ། བོ་དྷི་ས་ཏྭ་སྱ། ཏདྱ་ཐཱ། དྷུ་བི་དྷུ་བི། ཀཱ་ཡ་དྷུ་པི། བྲ་ཤ་མ་ནི་སྭཱ་ཧཱ། ལོག་པར་ལྟ་བ་གཞན་མུ་སྟེགས་<line/>
ཅན་རྣམས་འདུལ་བར་ནུས་སོ། །སུ་ཞིག་དུས་གསུམ་དུ་གསང་སྔགས་འདི་ལན་ཉི་ཤུ་རྩ་རེ་རེ་བརྗོད་པ་དེས་སངས་རྒྱས་བཅོམ་ལྡན་འདས་བྱེ་བ་ཕྲག་བཅུ་<line/>
</page>
<page index="93" id="386A">༄༅། །ལ་མཆོད་པའི་ལས་རྣམ་པ་སྣ་ཚོགས་ཀྱིས་མཆོད་པ་བགྱིས་པར་འགྱུར་རོ། །བུད་མེད་དུ་སྐྱེ་བར་མི་འགྱུར་རོ། །འཆི་བའི་དུས་<line/>
ཀྱི་ཚེ་ངན་འགྲོ་གསུམ་པོ་དག་ལས་ཡོངས་སུ་ཐར་པར་འགྱུར་རོ། །འཇིག་རྟེན་གྱི་ཁམས་བདེ་བ་ཅན་དུ་མཆི་བར་འགྱུར་རོ། །དེ་བཞིན་གཤེགས་པ་<line/>
འོད་དཔག་མེད་ཀྱིས་དེའི་སྤྱི་བོར་ཕྱག་བཞག་སྟེ་འདི་སྐད་ཅེས་བུ་མ་འཇིགས་ཤིག །ངའི་སངས་རྒྱས་ཀྱི་ཞིང་འདིར་འོངས་སོ། །འདིར་སྐྱེས་ནས་དུས་<line/>
མ་ཡིན་པར་འཆི་བས་འཆི་བར་མི་འགྱུར་རོ། །འདིར་འབྱུང་པོ་རྣམས་ཀྱིས་གླགས་རྙེད་པར་མི་འགྱུར་རོ། །ཞེས་གསུང་ངོ༌། །འགྲེང་སྟེ་ལག་པ་<line/>
གཡོན་པ་གྲུ་མོ་བཀུག་པ་དྲང་པོར་བརྐྱང་སྟེ་མི་འཇིགས་པ་སྦྱིན་པར་བགྱི། ལག་པ་གཡས་པའི་མཐེ་བོང་ལག་མཐིལ་དུ་བཀུག་པ་སོར་མོ་<line/>
བཞིས་མནན་ཏེ་ཁུ་ཚུར་འདི་རྣ་བ་གཡས་པའི་གོང་དུ་བཞག་ལ་མཛུབ་མོ་བསྒུལ་བར་བགྱི། བརྐྱང་བར་བགྱི། བསྐུམ་པར་བགྱི། །ཕྱག་རྒྱ་འདི་<line/>
ནི༑ སྟོང་ཆེན་པོའི་འཇིག་རྟེན་གྱི་ཁམས་སུ་གཏོགས་པའི་ལས་རྣམས་འབྱང་བར་བགྱིད་པའི་སླད་དུ་སྨྲས་པ་སྟེ། བཅུ་བཞི་པའོ། །ཕྱག་རྒྱ་འདི་<line/>
</page>
<page index="94" id="386B">ནི། ཉིན་གཅིག་བཞིན་དུས་གསུམ་དུ་བཅིངས་ལ་གསང་སྔགས་ཀྱང་ལན་བདུན་བདུན་བརྗོད་ན། མཚམས་མེད་པ་ལྔ་པོ་དག་དང༌། རྩ་བའི་ལྟུང་བ་བཞི་<line/>
པོ་དག་ཀྱང་འབྱང་བར་བགྱིད་ནུས་པར་འགྱུར་རོ། །སེམས་ཅན་ཐམས་ཅད་ལ་སྙིང་རྗེ་ཆེན་པོ་བསྐྱེད་ན། ལས་ཀྱི་རྩ་བ་ཐམས་ཅད་ཚིག་པར་འགྱུར་རོ། །<line/>
གང་གི་ཚེ་ཚེ་འདི་འདོར་བ་ན་སངས་རྒྱས་དང་ཕྲད་པར་འགྱུར་རོ། །འཁོར་ལོས་བསྒྱུར་བའི་རྒྱལ་པོར་འགྱུར་རོ། །དཔག་ཏུ་མེད་ཅིང་མི་ཟད་པའི་སྙིང་པོའི་<line/>
གཟུངས་འཐོབ་པར་འགྱུར་རོ། །མཉམ་པ་ཉིད་ཀྱི་ཏིང་ངེ་འཛིན་ཐོབ་པར་འགྱུར་རོ། །ལུས་ལ་ལྟས་རྣམ་པ་ཉི་ཤུ་རྩ་བརྒྱད་འབྱུང་བར་འགྱུར་རོ། །ལུས་ལ་<line/>
གནོད་པ་མི་འབྱུང་ངོ༌། །མིག་ནད་དང༌། རྣ་བའི་ནད་དང༌། སྣའི་ནད་དང༌། ལྕེའི་ནད་མི་འབྱུང་ངོ༌། །ཕྱི་དང་ནང་གི་ནད་ཐམས་ཅད་ཞི་བར་འགྱུར་རོ། །སྔོན་<line/>
གྱི་ལས་མི་དགེ་བ་རྣམས་ཀྱང་འབྱང་བར་འགྱུར་རོ། །གལ་ཏེ་ཆར་མི་འབབ་ན་ཏིལ་ནག་པོ་ལ་ཨེ་རཎྜའི་མར་གྱིས་སྤྲུས་ཏེ་རིལ་བུར་བགྱིས་ལ་ལན་བརྒྱ་<line/>
རྩ་བརྒྱད་བཟླས་བརྗོད་བགྱིས་ཏེ་མཚེའུར་སྩལ་ན། དེའི་མོད་ལ་ཆར་དབབ་བོ། །གལ་ཏེ་ཆར་ཆེས་ན། ཡུངས་ཀར་གྱིས་མར་གྱིས་སྣ་མའི་མེ་ཏོག་སྦྲུས་<line/>
</page>
<page index="95" id="387A">༄༅། །ལ་རིལ་བུར་བགྱིས་ཏེ་ལན་བརྒྱ་རྩ་བརྒྱད་བཟླས་བརྗོད་བགྱིས་ལ་མཚེའུར་སྩལ་ན་ཆར་འཆད་པར་འགྱུར་རོ། །སོར་<line/>
མོ་ལྔ་ཕན་ཚུན་བསྣོལ་ཏེ་གཡོན་པའི་སོར་མོ་རྣམས་ཀྱིས་གཡས་པའི་སོར་མོ་རྣམས་དམ་དུ་འཁྱུད་ལ་མགོ་བོའི་སྟེང་དུ་བཞག་སྟེ་རྩ་བའི་གསང་<line/>
སྔགས་བཟླས་བརྗོད་བགྱིའོ། །འདི་ནི། སྟོང་གསུམ་གྱི་སྟོང་ཆེན་པོའི་འཇིག་རྟེན་དུ་བདུད་འདུལ་བའི་ཕྱག་རྒྱ་སྟེ། བཅོ་ལྔ་པའོ། །ཕྱག་རྒྱ་འདིས་<line/>
རིང་བསྲེལ་དང་བཅས་པའི་མཆོད་རྟེན་གྱི་མདུན་དུ་སྨྱུང་བར་བགྱི། གདུགས་ཉི་ཤུ་རྩ་དགུའི་བར་དུ་ཙནྡན་དཀར་པོའི་འདག་གུས་དཀྱིལ་འཁོར་<line/>
བྱུག །མེ་ཏོག་གཙང་མ་དགྲམ་མོ། །དེའི་ཚེ་ཁྲུས་བགྱིས་ལ་གོས་གཙང་མ་བགོས་ཏེ་ཨ་ག་རུ་ནག་པོའི་བདུག་པས་བདུག་པར་བགྱིའོ། །རྩ་བའི་<line/>
གསང་སྔགས་ལན་བརྒྱ་རྩ་བརྒྱད་བཟླས་བརྗོད་བགྱིའོ། །འདི་ནི། སྔར་བསྙེན་པར་བགྱིའོ། །དེ་ནས་ཡུངས་ཀར་དང༌། ཏིལ་ནག་པོ་ལྷན་ཅིག་བཏགས་<line/>
ལ། ཕོ་སུམ་གང་ཙམ་ལ་ལན་གཅིག་བཟླས་བརྗོད་བགྱིས་ཏེ་ཞུགས་སུ་དོར་རོ། །དེ་ལྟར་གདུགས་བདུན་གྱི་བར་དུ་གདུགས་གཅིག་ཅིང་ཡང་<line/>
</page>
<page index="96" id="387B">ལན་བརྒྱ་རྩ་བརྒྱད་བཟླས་བརྗོད་བགྱིས་ན། ཅི་འཚལ་བ་ཐམས་ཅད་འགྲུབ་པར་འགྱུར་རོ། །འགྲེང་ལ་རྐང་པ་མཉམ་པར་ཉེ་བར་གཤིབས་ཏེ་ལག་པ་<line/>
གཡས་པ་ཐུར་དུ་ཐམས་ཅད་བརྐྱང་ལ་བཀན་ཏེ་པུས་མོའི་སྟེང་དུ་བཞག །ལག་པ་གཡོན་པ་ཡང་དེ་བཞིན་དུ་བགྱིའོ། །འདི་ནི། བྱང་ཆུབ་སེམས་དཔའི་<line/>
མི་འཇིགས་པ་སྩོལ་བའི་ཕྱག་རྒྱ་སྟེ། བཅུ་དྲུག་པའོ། །ཕྱག་རྒྱ་འདི་རིང་བསྲེལ་དང་བཅས་པའི་མཆོད་རྟེན་གྱི་དྲུང་དུ་བཅིངས་ལ། རྩ་བའི་གསང་སྔགས་<line/>
ལན་བརྒྱ་རྩ་བརྒྱད་བཟླས་བརྗོད་བགྱིས་ན། སེམས་ཅན་ཐམས་ཅད་ལ་མི་འཇིགས་པ་སྩོལ་བར་འགྱུར་རོ། །ཡང་ན་ཤུ་ཏའི་ས་བོན་དང༌། ཡུངས་ཀར་<line/>
དང༌། ཤུ་དག་དང༌། ཉེའུ་ཤིང་དང༌། འདི་དག་སངས་རྒྱས་ཀྱི་སྤྱན་སྔའམ། བླ་གབ་མེད་པའི་ཕྱོགས་སུ་སྦྱིན་སྲེག་བགྱིའོ། །གསང་སྔགས་ལན་སུམ་<line/>
ཅུ་རྩ་གཉིས་བཟླས་བརྗོད་བགྱིའོ། །མེ་ཏོག་དང༌། བདུག་པས་མཆོད་པར་བགྱིའོ། །འདི་ནི། གསང་སྔགས་ཀྱི་ཆོ་ག་ལགས་ཏེ། ཅི་རྩོམ་པ་ཐམས་ཅད་<line/>
དེ་བཞིན་དུ་འགྲུབ་བོ། །གསང་སྔགས་གང་མི་འགྲུབ་ན། གསང་སྔགས་འདི་བཟླས་བརྗོད་བགྱིས་ན་འགྲུབ་བོ། །རྨི་ལམ་མཐོང་བར་འཚལ་ན། གསང་<line/>
</page>
<page index="97" id="388A">༄༅། །སྔགས་འདི་ཡང་བརྗོད་ཅིང་ཕྱག་རྒྱ་འདི་ཡང་བཅིངས་ན། ཅི་འཚལ་བ་རྨི་ལམ་དུ་མཐོང་བར་འགྱུར་རོ། །མི་བསོད་ནམས་དང་<line/>
མི་ལྡན་པ་གང་ཞིག་དངོས་གྲུབ་མི་ཐོབ་ན། གསང་སྔགས་འདི་གདུག་བདུན་གྱི་བར་དུ་གདུགས་གཅིག་ཀྱང་དུས་གསུམ་དུ་ལན་བརྒྱ་རྩ་བརྒྱད་<line/>
བཟླས་བརྗོད་བགྱིས་ན། ཅི་འཚལ་བ་དེ་བཞིན་དུ་འགྲུབ་བོ། །དེའི་ཚེ་ཡང་བྱང་ཆུབ་སེམས་དཔའ་རྒྱ་མཚོ་ཆེན་པོའི་ནང་དུ་ཀླུའི་རྒྱལ་པོ་རྒྱ་མཚོའི་ཁང་པར་<line/>
འདུག་སྟེ་ཆོས་བཤད་དོ། །དེར་ཀླུ་སྡུག་བསྔལ་ཆེན་པོ་མྱོང་བ་དག་མཐོང་ནས་སྙིང་རྗེ་ཆེན་པོ་སྐྱེས་ཏེ། གལ་ཏེ་ཡོངས་སུ་སྐྱོབ་པ་ཞིག་ཡོད་ན། སྡུག་<line/>
བསྔལ་གྱི་གནོད་པ་རྣམས་ལས་ཐར་བར་འགྱུར་རོ་སྙམ་མོ། །དེའི་ཚེ་དེར་ཀླུའི་བུ་མོ་ཆོས་འདོད་པ་ཞིག་གིས་རིན་པོ་ཆེ་འཇིག་རྟེན་གྱི་ཁམས་མི་མཇེད་<line/>
གཅིག་རི་བ་ཞིག་ཕུལ་བ་དང༌། དེས་ཀྱང་སྡུག་བསྔལ་ཐམས་ཅད་ལས་ཡོངས་སུ་ཐར་བར་བྱེད་པའི་ཆོས་བཤད་དོ། །དེའི་ཚེ་དེར་གསང་སྔགས་<line/>
འཛིན་པའི་བྱང་ཆུབ་སེམས་དཔའ་ཆུའི་སྙིང་པོས་ཀུན་ཏུ་བསྲུང་བའི་ཕྱིར་གསང་སྔགས་འདི་སྨྲས་སོ། །བི་མ་ལེ་མ་ཧཱ་བི་མ་ལེ། ཨོ་ཧ་རེ་མ་ཧཱ་ཨོ་ཧ་རེ། ཧུ་<line/>
</page>
<page index="98" id="388B">མ་རེ་མ་ཧཱ་ཧུ་མ་རེ་སྭཱཧཱ། རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཞིག་གསང་སྔགས་འདི་འཛིན་ན། དེ་གར་མཆི་བར་བདུད་ཀྱི་འཁོར་གྱིས་སྡུག་<line/>
བསྔལ་བར་བགྱིད་པའི་བར་དུ་བདག་གིས་རྟག་ཏུ་ཀུན་ཏུ་བསྲུང་བར་བགྱིའོ། །གང་ལ་ལ་ཞིག་གློ་བུར་དུ་འཇིགས་པར་གྱུར་ཏམ། རང་གི་ཡུལ་ལམ།<line/>
གཞན་གྱི་ཡུལ་ལས་ཆོམ་རྐུན་དང༌། ཕྱིར་རྒོལ་བ་དག་བྱུང་ན། དེས་ཚོན་སྐུད་སྣ་ལྔ་པ་བཅིང་བར་བགྱི་སྟེ། མདུད་པ་ཉི་ཤུ་རྩ་གཅིག་བོར་ལ།<line/>
མདུད་པ་རེ་རེ་ཞིང་ཡང་གསང་སྔགས་ལན་རེ་རེ་བཟླས་བརྗོད་བགྱིས་ཏེ་ལག་པ་གཡོན་པ་ལ་བཅིང་བར་བགྱིའོ། །ལག་པ་གཡོན་པའི་སྲིན་ལག་དང༌།<line/>
གུང་མོ་དང༌། མཛུབ་མོ་རྣམས་ཁུ་ཚུར་བཅངས་ལ་མཐེ་བོས་དེ་དག་མནན། མཐེའུ་ཆུང་བརྐྱང་སྟེ་དགྲ་ལོགས་སུ་བསྟན་ལ་གསང་སྔགས་ཀྱང་ལན་<line/>
བདུན་བཟླས་བརྗོད་བགྱིའོ། །འདི་ནི། བྱང་ཆུབ་སེམས་དཔའ་མིག་སྟོང་དང་ལྡན་པའི་ཀུན་ཏུ་སྲུང་བའི་ཕྱག་རྒྱ་སྟེ། བཅུ་བདུན་པའོ། །གསང་སྔགས་<line/>
ལན་བདུན་བཟླས་བརྗོད་བགྱིས་ན། དགྲ་ཐམས་ཅད་ལྡོག་པར་འགྱུར་ཞིང་གནོད་པར་བགྱི་མི་ནུས་སོ། །དེའི་ཚེ་ཡང་བྱང་ཆུབ་སེམས་དཔའ་གངས་ཀྱི་རི་ལ་<line/>
</page>
<page index="99" id="389A">༄༅། །གནས་ཏེ་ཆོས་ཀྱང་འཆད་དོ། །དེར་གནོད་སྦྱིན་དང༌། སྲིན་པོ་རྣམས་ཀྱི་ཡུལ་ན་སེམས་ཅན་རྣམས་ཕན་ཚུན་ཟ་ཞིང༌། དེ་དག་<line/>
ལ་དགེ་བའི་སེམས་མེད་པར་མཐོང་ནས་བྱང་ཆུབ་སེམས་དཔའ་འདི་སྙམ་དུ་ནམ་ཞིག་ན་འདུལ་བར་འགྱུར་སྙམ་ནས་དེའི་ཚེ་དེར་སོང་སྟེ། ཡུལ་དེར་<line/>
དེ་དག་གི་དོན་གྱི་ཕྱིར་ལག་པ་སྟོང་དང་ལྡན་ཞིང་མིག་སྟོང་དང་ལྡན་པའི་ལུས་སྤྲུལ་ནས་དེས་བདུད་རྣམས་ཕམ་པར་བྱས་སོ། །དེར་གཟུངས་སྔགས་<line/>
འདི་ཡང་སྨྲས་སོ། །དེ་ནས་སྲིན་པོའི་རྒྱལ་པོ་བྱང་ཆུབ་སེམས་དཔའི་གན་དུ་སོང་སྟེ་ལས་དེ་བཤགས་ནས་ཕྱག་བྱས་སོ། །བྱང་ཆུབ་སེམས་དཔས་<line/>
ཀྱང་ཕྱག་རྒྱ་བཅུ་བདུན་གྱིས་ཕྱག་རྒྱས་བཏབ་པ་དང༌། དེའི་མོད་ལ་བྱང་ཆུབ་ཀྱི་ལམ་ཐོབ་བོ། །འགྲེང་སྟེ་རྐང་པ་ཕན་ཚུན་ཉེ་བར་གཤིབས་ལ་སྙིང་གར་<line/>
ཐལ་མོ་སྦྱར་ཏེ་མཐེའུ་ཆུང་ཕན་ཚུན་བསྣོལ་ལོ། །གཡོན་པས་གཡས་པ་ལ་འཁྱུད་པར་བགྱི། །རྩ་བའི་གསང་སྔགས་ཀྱང་ལན་ཉི་ཤུ་རྩ་གཅིག་བཟླས་<line/>
བརྗོད་བགྱིའོ། །བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གི་ཕྱག་རྒྱ་ཡོངས་སུ་རྫོགས་པ་སྟེ། བཅོ་བརྒྱད་པའོ། །ཡིད་ལ་བསམ་<line/>
</page>
<page index="100" id="389B">པ་རྣམས་རྫོགས་པར་འགྱུར་རོ། །སུ་ཞིག་ངན་འགྲོ་དྲུག་པོ་དག་གི་སེམས་ཅན་རྣམས་སྐྱོབ་པར་འཚལ་བ་དེས་འཁོར་ལོའི་ཕྱག་རྒྱ་བཅིང་བར་བགྱི་སྟེ།<line/>
སོར་མོ་བཅུ་རྩེ་སྤྲད་ལ་ལག་རྟིང་དབྱེ། སོར་མོའི་བར་ཡང་སོར་གཉིས་གཉིས་ཙམ་གྱིས་མ་ཕྲད་པར་བགྱིའོ། །ཕྱག་རྒྱ་འདིས་བྱང་ཆུབ་སེམས་དཔའ་<line/>
སེམས་ཅན་རྣམས་ཡོངས་སུ་ཐར་བར་བགྱིད་ཅིང༌། འགྲོ་བ་དྲུག་པོ་དག་ཏུ་ཞུགས་པ་དང་འདྲ་བར་རིག་པར་བགྱི་སྟེ། ཕྱག་རྒྱ་དེའི་ཆོ་གའོ། །ཡང་སྐྱིལ་<line/>
མོ་ཀྲུང་བཅས་ཏེ་མཆིས་ལ་ལག་པ་གཡོན་པ་པུས་མོའི་སྟེང་དུ་ལག་མཐིལ་བཀན་ཏེ་གཞག་པར་བགྱིའོ། །གཡས་པ་ཡང་དེ་བཞིན་དུ་བགྱིས་ལ།<line/>
ལག་མཐིལ་པུས་མོའི་སྟེང་དུ་ཁ་ཕུབ་སྟེ་གཞག་པར་བགྱིའོ། །འདི་ནི། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གི་དམ་ཚིག་<line/>
ཡོངས་སུ་རྫོགས་པ་ཡང་དག་པའི་བྱང་ཆུབ་ཀྱི་ཕྱག་རྒྱ་སྟེ། བཅུ་དགུ་པའོ། །འདི་ནི། རང་བཞིན་གྱིས་འགོག་པ་དང་མཚུངས་ཏེ། དུས་གསུམ་གྱི་སངས་<line/>
རྒྱས་བཅོམ་ལྡན་འདས་རྣམས་ཕྱག་རྒྱ་འདི་གཅིག་པུས་སངས་རྒྱས་ཀྱི་བྱང་ཆུབ་བརྙེས་སོ། །ཕྱག་རྒྱ་འདིས་ལས་མི་དགེ་བ་ཐམས་ཅད་འབྱང་བར་འགྱུར་<line/>
</page>
<page index="101" id="390A">༄༅། །རོ། །གལ་ཏེ་སྒྲུབ་པ་པོ་སྐྱིལ་མོ་ཀྲུང་བཅས་ཏེ་མཆིས་པ་ལ་ཆོས་རྣམས་མངོན་དུ་གདའ་བར་མ་གྱུར་ན། གདུགས་བདུན་གྱི་<line/>
བར་དུ་དགོན་པའི་ཕྱོགས་ཀྱི་གནས་སུ་ཕྱག་རྒྱ་འདིས་གཟུངས་འདི་བརྗོད་ལ་ཤིན་ཏུ་དད་པས་སངས་རྒྱས་ལ་ཕྱག་བགྱི་ཞིང༌། གདུགས་མཚན་དྲུག་<line/>
ཏུ་ལས་རྣམས་སོ་སོར་བཤགས་ན། དེའི་ཚེ་ཆོས་མདུན་དུ་གདའ་བར་འགྱུར་རོ། །བསོད་ནམས་དཔག་ཏུ་མ་མཆིས་ཤིང་གྲངས་མ་མཆིས་པར་<line/>
འགྱུར་རོ། །ཡང་ལག་པ་གཡོན་པའི་སོར་མོ་བཞི་ཁུ་ཚུར་བཅངས་ལ་གཡས་པའི་སོར་མོ་བཞིས་གཡོན་པའི་མཐེ་བོང་བཅངས་ཏེ་ཅུང་ཞིག་མཆིས་<line/>
ལ་གཡས་པའི་མཛུབ་མོས་གཡབ་བོ། །འདི་ནི། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གི་སུམ་ཅུ་རྩ་གསུམ་གྱི་ལྷའི་<line/>
རྣམ་པ་རྣམས་དགུག་པའི་ཕྱག་རྒྱ་སྟེ། ཉི་ཤུ་པའོ། །གསང་སྔགས་ནི། འདི་ལགས་ཏེ། ཨོཾ་ཀུ་ཊེ་ཀུ་ཊེ། ཀུ་ན་རེ་ཙི་ལི་ཙི་ལི། ཙི་ལི་ལེ་སྭཱཧཱ། གསང་<line/>
སྔགས་འདི་དང༌། ཕྱག་རྒྱ་འདི་ནི། ལྷག་པར་རྒྱ་ཆེ་བའོ། །རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཞིག་ཅི་རྩོམ་པ་རྨི་ལམ་དུ་མཐོང་བར་འཚལ་<line/>
</page>
<page index="102" id="390B">ན། གསང་སྔགས་འདི་ལན་བརྒྱ་རྩ་བརྒྱད་བཟླས་བརྗོད་བགྱིས་ན། ཡིད་ལ་ཅི་བསམ་པ་རྨི་ལམ་དུ་མཐོང་བར་འགྱུར་རོ། །སུ་ཞིག་གདུགས་གཅིག་བཞིན་<line/>
དུ་གོམས་པར་བགྱིད་ན། ལས་རྣམས་འབྱང་བར་འགྱུར་རོ། །བྱང་ཆུབ་ཀྱི་སེམས་མི་བསྐྱུད་དོ། །རྨི་ལམ་བཟང་པོ་དཔལ་དུ་འགྱུར་བ་དང༌། བྱང་ཆུབ་<line/>
ཀྱི་ཤིང་དྲུང་ན་བཞུགས་པའི་སངས་རྒྱས་ཀྱི་བར་དུ་མཐོང་ཞིང༌། བྱང་ཆུབ་ཏུ་ལུང་སྟོན་པར་རྨི་བར་འགྱུར་རོ། །བརྒྱ་བྱིན་དང༌། ཚངས་པ་ལ་སོགས་པ་<line/>
ལྷ་རྣམས་ཀྱང་ཀུན་ཏུ་སྲུང་བར་འགྱུར་རོ། །ཡང་འགྲེང་སྟེ་རྐང་པ་ཕན་ཚུན་བསྙེན་ལ། ལག་པ་གཡོན་པའི་མཐེ་བོང་ལག་མཐིལ་དུ་བཀུག་སྟེ་སོར་མོ་<line/>
བཞིས་ཁུ་ཚུར་བཅངས་ལ་སྙིང་གར་བཞག །གཡས་པ་ཡང་དེ་བཞིན་བགྱིས་ལ་རྣ་བ་གཡས་པའི་སྟེང་དུ་བཞག་སྟེ་མཛུབ་མོས་གཡབ་བོ། །འདི་ནི། བྱང་<line/>
ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གི་ལྷ་དང༌། ཀླུ་ལ་སོགས་པ་འཁོར་བརྒྱད་པོ་དག་དགུག་པའི་ཕྱག་རྒྱ་སྟེ། ཉི་ཤུ་རྩ་གཅིག་<line/>
པའོ། །གསང་སྔགས་ནི། འདི་ལགས་ཏེ། ན་མོ་ནི་གནྡྷ་ན་མོ་དཪྴ་བ་ན་སྭཱཧཱ། ན་མོ་ནི་ཛ་ལ་སྭཱཧཱ། ཨེ་ཧྱེ་ཧི་སྭཱཧཱ། རིགས་ཀྱི་བུའམ། རིགས་ཀྱི་བུ་མོ་གང་<line/>
</page>
<page index="103" id="391A">༄༅། །ལ་ལ་ཞིག་ཕྱག་རྒྱ་འདི་དང༌། གསང་སྔགས་འདི་འཛིན་ཏམ། འདོན་ཏམ། ཀློག་པ་ཚེ་རབས་བདུན་དྲན་པར་འགྱུར་རོ།།<line/>
སྦྲུལ་གདུག་པས་ཟིན་པར་མི་འགྱུར་རོ། །དུག་ཀྱང་གདུག་པར་མི་འགྱུར་རོ། །ལུས་ལ་མཚོན་གྱིས་མི་ཚུགས་སོ། །རྒྱལ་པོའི་ཆད་པས་འཇིགས་<line/>
པ་མི་འབྱུང་ངོ༌། །བསྐལ་པ་མང་པོར་སེམས་ཅན་དམྱལ་བར་མི་མཆིའོ། །སྡུག་བསྔལ་ཉམས་སུ་མི་མྱོང་ངོ༌། །གང་བརྗོད་པར་འབྱུང་པོ་རྣམ་པ་ཉི་ཤུ་<line/>
རྩ་གཅིག་ལྷགས་ཏེ་གསང་སྔགས་འདི་ཉན་པར་འགྱུར་རོ། །གང་གི་དྲུང་དུ་འབྱུང་པོ་མཆི་བ་དེར་སྐུད་པ་དཀར་པོ་གདགས་པར་བགྱི་སྟེ། མདུད་<line/>
པ་བཞི་བཅུ་རྩ་དགུ་བོར་ལ། མདུད་པ་རེ་རེ་ལ་ཡང་ལན་རེ་བཟླས་བརྗོད་བགྱིས་ཏེ་མགུལ་དུ་བཏགས་ན་བདེ་བར་འགྱུར་རོ། །གལ་ཏེ་ཡུལ་དུ་ཡམས་<line/>
ཀྱི་ནད་བྱུང་སྟེ་སེམས་ཅན་མང་དུ་འགུམ་ན། རྒྱལ་པོའི་སྐྱེད་མོས་ཚལ་ནས་པདྨ་དག་བསླངས་ལ། པདྨ་རེ་རེ་ལ་ཡང་ལན་བརྒྱ་རྩ་བརྒྱད་བཟླས་<line/>
བརྗོད་བགྱིས་ཏེ་བསྲེག་པ་བགྱིས་ན། ཡམས་ཀྱི་ནད་འཆད་པར་འགྱུར་རོ། །ཡང་སྐྱིལ་མོ་ཀྲུང་བཅས་ཏེ་མཆིས་ལ་ལག་པ་གཡོན་པའི་མཐེ་<line/>
</page>
<page index="104" id="391B">བོང་དང༌། གུ་མོ་རྩེ་མོ་སྤྲད་དེ་ལག་མཐིལ་བཀན་ལ་པུས་མོ་གཡོན་པའི་སྟེང་དུ་བཞག །གཡས་པ་ཡང་དེ་བཞིན་དུ་བགྱིས་ལ་པུས་མོ་གཡས་པའི་<line/>
སྟེང་དུ་ཁ་ཕུབ་སྟེ་གཞག་གོ །སོར་མོ་གཞན་བསྐྱེད་ལ། རྩ་བའི་གསང་སྔགས་ལན་ཉི་ཤུ་རྩ་གཅིག་བཟླས་བརྗོད་བགྱིའོ། །འདི་ནི། བྱང་ཆུབ་སེམས་<line/>
དཔའི་རྣམ་པར་གྲོལ་བའི་ཕྱག་རྒྱ་སྟེ། ཉི་ཤུ་རྩ་གཉིས་པའོ། །ཅི་འཚལ་བ་དེ་བཞིན་དུ་འགྲུབ་བོ། །སྡུག་བསྔལ་ལས་ཐར་པར་འགྱུར་རོ། །གང་གིས་<line/>
མཚམས་མེད་པ་ལྔ་པོའི་ལས་དག་བགྱིས་པ། སྡིག་པ་རེ་རེའི་ཕྱིར་ཡང་དཔེར་ན། ཛམྦུའི་གླིང་གི་སའི་རྡུལ་གྱི་རྡུལ་ཕྲ་རབ་མཐའ་དག་རེ་རེའི་བསྐལ་<line/>
པར་སེམས་ཅན་དམྱལ་བར་མཆི་འཚལ་ལ། འབྱུང་བ་ནི། ངེས་པར་མཆིས་པར་གྱུར་ན། ངེས་དེའི་ཚེ་རིང་བསྲེལ་དང་བཅས་པའི་མཆོད་རྟེན་གྱི་<line/>
བདུན་དུ་ཚེས་བཅོ་ལྔའི་ཟླ་བ་ཉ་ལ་ཟས་མི་འཚལ་བར་ཕྱག་རྒྱ་འདི་བཅིངས་ལ། གསང་སྔགས་འདི་ཡང་ལན་བརྒྱ་རྩ་བརྒྱད་བཟླས་བརྗོད་བགྱིས་ན།<line/>
སྔོན་གྱི་ལས་ཀྱི་སྡུག་བསྔལ་ཐམས་ཅད་འབྱང་བར་བགྱིད་ནུས་པར་འགྱུར་རོ། །ལྷག་མ་ལུས་པ་ནི། གནས་མ་ལགས་ཤིང་སྐབས་མ་མཆིས་སོ། །ཡང་<line/>
</page>
<page index="105" id="392A">༄༅། །འགྲོ་བ་སྟེ་ལག་པ་གཡོན་པས་རྐང་པ་གཡོན་པའི་མཐེ་བོང་ཆང་བར་བཅུག་ལ། ལག་པ་གཡས་པས་གཡོན་པའི་<line/>
ལག་མཐིལ་ནས་བཟུང་སྟེ་རྩ་བའི་གསང་སྔགས་བརྒྱ་རྩ་བརྒྱད་བཟླས་བརྗོད་བགྱིའོ། །འདི་ནི། བྱང་ཆུབ་སེམས་དཔའི་དབང་དང༌། རྫུ་འཕྲུལ་གྱི་རྐང་<line/>
པའི་ཕྱག་རྒྱ་སྟེ། ཉི་ཤུ་རྩ་གསུམ་པའོ། །དཔག་ཚད་སྟོང་གི་ཕྱོགས་སུ་མཆི་འཚལ་ན་ཡང་དཀའ་བ་མ་མཆིས་སོ། །གསང་སྔགས་ནི། དབེན་པར་<line/>
མཆིས་ལ་བཟླས་བརྗོད་བགྱིའོ། །ཡང་ལག་པ་གཡོན་པའི་མཐེ་བོས་མཐེའུ་ཆུང་གི་སེན་མོ་མནན་ལ། གཡས་པ་ཡང་དེ་བཞིན་བགྱིས་ཏེ། སོར་མོ་<line/>
ལྷག་མ་གསུམ་གསུམ་མཆིས་པ་བརྐྱང་ལ། ལག་མཐིལ་དུ་བཀུག་སྟེ་སྤྱི་བོར་བཞག་ལ་རྩ་བའི་གསང་སྔགས་ལན་ཉི་ཤུ་རྩ་གཅིག་བཟླས་<line/>
བརྗོད་བགྱིའོ། །འདི་ནི། བྱང་ཆུབ་སེམས་དཔའི་རྫུ་འཕྲུལ་གྱི་ཆོ་འཕྲུལ་དང༌། དབང་གི་ཕྱག་རྒྱ་སྟེ། ཉི་ཤུ་རྩ་བཞི་པའོ། །འགྲོ་བ་ལ་དབང་བ་འཐོབ་<line/>
བོ༑ ༑ཡང་ཐལ་མོ་རེག་པར་སྦྱར་ཏེ་ཐལ་མོའི་ནང་ཁོང་སྟོང་དུ་བགྱིས་ལ་མཛུབ་མོ་གཉིས་ཀྱིས་གཡབ་བོ། །འདི་ནི། བྱང་ཆུབ་སེམས་དཔའི་རྒྱལ་པོའི་<line/>
</page>
<page index="106" id="392B">སྙིང་པོ་ལས། སྤྱན་དྲང་བའི་ཕྱག་རྒྱ་སྟེ། ཉི་ཤུ་རྩ་ལྔ་པའོ། །གསང་སྔགས་ནི། འདི་ལགས་ཏེ། ཨོཾ་ཨཱ་རོ་ལི་ཀ་ཏྲཻ་ལོཀྱ་བི་ཛ་ཡ། སརྦ་ཤ་ཏྲུཾ་པྲ་མ་ཐ་ན་ས་<line/>
ར་ཡ་སུ་ཝཾ་ཕཊ་མྟ་སྭཱཧཱ། བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་ལག་པ་སྟོང་དང༌། མིག་སྟོང་དང་ལྡན་པའི་ཆོ་ག་ཞིབ་མོ་རྫོགས་<line/>
སོ༑༑ ༑༑<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
