<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="91" index="1"/>
<offset page="0" line="0" col="0"/>
<range start="1" end="49"/>
<title>འཕགས་པ་མི་གཡོ་བ་ཞེས་བྱ་བའི་གཟུངས། </title>
<section>རྒྱུད། </section>
<volume>པ</volume>
<status asof="31Jan2012">not checked</status>
</info>
<pageset>
<page index="1" id="1B">། །རྒྱ་གར་སྐད་དུ། ཨཱཪྻ་ཨ་ཙ་ལ་ནཱ་མ་དྷཱ་ར་ཎཱི། བོད་སྐད་<line/>
དུ༑ འཕགས་པ་མི་གཡོ་བ་ཞེས་བྱ་བའི་གཟུངས། དཀོན་མཆོག་<line/>
གསུམ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་<line/>
ན༑ བཅོམ་ལྡན་འདས་སུམ་ཅུ་རྩ་གསུམ་གྱི་ཁང་བུ་བརྩེགས་པ་ན་<line/>
</page>
<page index="2" id="2A">༄༅། །བཞུགས་ཏེ། དེའི་ཚེ་བཅོམ་ལྡན་འདས་ཀྱི་འཁོར་འདུས་པ་ནི། བྱང་ཆུབ་སེམས་<line/>
དཔའ་ཀུན་ཏུ་བཟང་པོ་དང༌། ནམ་མཁའི་སྙིང་པོ་དང༌། སའི་སྙིང་པོ་དང༌། སྒྲིབ་པ་ཐམས་<line/>
ཅད་རྣམ་པར་སེལ་བ་དང༌། འཇམ་དཔལ་དང༌། སྤྱན་རས་གཟིགས་དབང་ཕྱུག་དང༌། ལག་<line/>
ན་རྡོ་རྗེ་དང༌། བྱམས་པ་ལ་སོགས་པ་ས་བཅུ་པ་འབའ་ཞིག་དང་ངོ༌། །དེ་ནས་བྱང་ཆུབ་སེམས་<line/>
དཔའ་བྱམས་པ་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་<line/>
</page>
<page index="3" id="2B">པའི་ལྷ་ང་ས་ལ་བཙུགས་ཏེ་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས།<line/>
འཛམ་བུའི་གླིང་འདི་ན་གནས་པའི་ལྷ་དང༌། ཀླུ་དང༌། གནོད་སྦྱིན་དང༌། ཤ་ཟ་མ་རུངས་པ་དག་<line/>
གིས་མི་ནད་དང༌། ཕྱུགས་ནད་དང༌། ཡམས་ནད་དང༌། རྣམ་པར་འཚེ་བ་དང༌། དུས་མ་ཡིན་པའི་<line/>
འཆི་བ་དང༌། སྡང་བ་དང༌། རྨི་ལམ་ངན་པ་དང༌། དུས་མ་ཡིན་པའི་རླུང་དང༌། སེར་བ་དང༌། ས་<line/>
གཡོས་པ་ལ་སོགས་པ་བྱུང་སྟེ། དེ་དག་ཞི་བར་མཛད་དུ་གསོལ་ཞེས་གསོལ་པ་དང༌། བཅོམ་ལྡན་<line/>
འདས་ཅང་མི་གསུང་བར་རྣམ་པར་དག་པའི་སྒོ་ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་སྟེ།<line/>
</page>
<page index="4" id="3A">༄༅། །སྐུའི་བ་སྤུའི་ཁུང་བུ་ནས་འོད་ཟེར་མེ་ལྕེ་རབ་ཏུ་འབར་བ་བྱུང་སྟེ། འདོད་པ་དང༌། གཟུགས་<line/>
དང༌། གཟུགས་མེད་པ་ལ་ཐུག་པ་མེ་ལྕེ་འབར་བ་གཅིག་ཏུ་གྱུར་ཏོ། །དེའི་ཚེ་ཉི་མ་དང་ཟླ་བ་ལ་སོགས་པའི་<line/>
འོད་ཀྱང་ལྷམ་མེ་དང༌། ལྷན་ནེ་དང༌། ལྷང་ངེ་མ་ཡིན་ཏེ། ལྷ་རྣམས་ཀྱི་འོད་ཀྱང་ལྷམ་མེ་དང༌། ལྷན་ནེ་<line/>
དང༌། ལྷང་ངེ་མ་ཡིན་ནོ། །ཀླུ་དང༌། གནོད་སྦྱིན་དང༌། ཤ་ཟ་ལ་སོགས་པ་རྣམས་ནི། རླུང་དྲག་པོས་<line/>
བདས་པའི་ཤིང་བཞིན་ནོ། །དེ་ནས་བཅོམ་ལྡན་འདས་ཀྱིས་ཆོས་ཀྱི་དབྱིངས་རྣམ་པར་མི་རྟོག་པ་ཞེས་བྱ་<line/>
བའི་ཏིང་ངེ་འཛིན་ལ་མཉམ་པར་བཞག་སྟེ་མཉམ་པའི་ཕྱག་རྒྱ་བཤིག་ནས་ཞབས་ཀྱི་པུས་མོ་ས་ལ་བརྡབས་<line/>
</page>
<page index="5" id="3B">པས་ཐུགས་ཀྱི་བདག་ཉིད་ཀྱི་བརྟན་པའི་སྐུ་ཅན་གྱི་ཁྲོ་བོ་ཞབས་བརྐྱང་བསྐུམ་དུ་བཞུགས་པ་དག་བྱུང་སྟེ། ཐབས་ལས་བྱུང་བའི་ཁྲོ་བའི་སྤྲུལ་པ་དཔག་ཏུ་མེད་པ་དང་བཅས་<line/>
ནས་ནམ་མཁའ་མ་ལུས་པ་འོད་ཀྱིས་འགེངས་པའོ། །འོད་ཀྱི་དཀྱིལ་འཁོར་དག་ན་བཞུགས་པ་ཚངས་པ་དང༌། ཁྱབ་འཇུག་དང༌། དབང་ཕྱུག་ཆེན་པོ་དང༌། དྲག་པོ་ཆེན་པོ་<line/>
བཞི་པོ་དག་ཧ་ཧཱུཾ་ཧྲི་ཞེས་བྱ་བས་སྐྲག་པར་བྱེད་པ། འདོད་ཆགས་དང༌། ཞེ་སྡང་དང༌། གཏི་མུག་དང༌། སེར་སྣ་དག་འཇོམས་པ། ཀླུ་དང༌། གནོད་སྦྱིན་དང༌། ཤ་ཟ་<line/>
ཡི་དྭགས་ལ་སོགས་པ་ཧཱཾ་མཾ་ཞེས་བརྗོད་པས་སྐྲག་པར་མཛད་པ་དག་སྤྲུལ་ཏོ། །གསུང་གི་བདག་ཉིད་ཀྱི་བརྟན་པའི་སྐུ་ཅན་ཞབས་ཕྱེད་ས་ལ་པུས་མོ་དང་མཐེ་བོང་<line/>
བཙུགས་པ། ཞབས་གཅིག་ལངས་ཏེ་པུས་མོ་བཙུགས་པས་བཞུགས་པའི་ཁྲོ་བོ་བརྟན་པའི་སྐུ་ཅན། ཤེས་རབ་ཀྱི་བདག་ཉིད་རལ་གྲི་མེ་འོད་དང་བཅས་པས་འོད་<line/>
ཀྱིས་འགེངས་པ་དག་སྤྲུལ་ཏོ། །དེའི་ཚེ་བཅོམ་ལྡན་འདས་ཀྱིས་བྱིན་གྱིས་བརླབས་པ་ལས་བྱུང་བའི་ཁྲོ་བོ་དག་གི་སྤགས་སྨྲས་པ། ན་མཿ་སནྟ་བཛྲཱ་ཎཱཾ། ཨ་ཙ་ལ་ཀ་<line/>
ན་ཙནྜ་མ་ཧཱ་རོ་ཥ་ཎ་སྥོ་ཊ་ཡ་ཧཱུཾ་བཛྲ་དྷྲྀ་ཀ་ཁཌྒ། ཧཱུཾ་མཾ་ཧཱུཾ་མཾ་ཞེས་བརྗོད་དོ། །ཕྱག་རྒྱ་ནི། ལག་པ་གཡས་པ་ཁུ་ཚུར་བཅངས་ཏེ་སྲིན་ལག་དང་མཐེའུ་ཆུང་གཉིས་བསྒྲེངས་<line/>
</page>
<page index="6" id="4A">༄༅། །པ་ནི། རལ་གྲིའི་ཕྱག་རྒྱ་སྟེ། གཡས་བསྐོར་དུ་མཚམས་གཅད་དོ། །ན་མཿ་ས་མནྟ་བཛྲ་ནཱཾ། ཨ་ཙ་ལ་ཀ་ན་ཙཎྜ་མ་ཧཱ་རོ་ཥ་ཎ། སྥོ་ཊ་ཡ་ཧཱུཾ།<line/>
ཨ་མྲྀ་ཏ་ཧཱུཾ་ཧཱུཾ་ཞེས་བརྗོད་དོ། །ཕྱག་རྒྱ་ནི། ལག་པ་སོར་མོ་རྣམས་བརྐྱང་སྟེ་མཐེའུ་ཆུང་མཐེ་བོས་མནན་པ་ནི། རྡོ་རྗེ་རྩེ་གསུམ་པའི་ཕྱག་རྒྱ་སྟེ། གཡས་ནས་བསྐོར་<line/>
ལ་བགེགས་བསྐྲད་དོ། །དེ་ནས་བཅོམ་ལྡན་འདས་ཀྱིས་རྣམ་པར་དག་པའི་ཏིང་ངེ་འཛིན་གྱིས་སྲུང་བ་གསུངས་པ་ནི། དམར་པོའི་ཡི་གེ་རཾ་སྤྱི་བོར་བསམ་སྟེ།<line/>
རྣམ་པར་དག་པའི་ཡི་གེ་འདིས་བརྟན་པར་བྱས་ནས་རྡོ་རྗེ་དང་རལ་གྲིས་ལུས་མེ་འོད་དང་བཅས་པར་བསྒོམ་སྟེ། ན་མཿ་ས་མནྟ་བཛྲ་ཎཱཾ། ཨ་ཙ་ལ་ཀ་ན་ཙཎྜ་མ་ཧཱ་རོ་<line/>
ཥ་ཎ་ཀ་ཏེ་བྷྱ། སརྦ་བི་ག་ཏེ་བྷྱོ། བི་ཤྭ་མུ་ཁེ་བྷྱཿ། སརྦ་ཏ་ཐཱ་ག་ཏ་ཧཱཾ་མཾ་རཀྵ་ཞེས་བརྗོད་དེ། ཕྱག་རྒྱ་ནི། རྡོ་རྗེ་ཐལ་མོ་སྦྱར་ཏེ་མཛུབ་མོ་གཉིས་གུང་མོའི་རྒྱབ་<line/>
ཏུ་སྦྱར་ཏེ་སྨིན་མཚམས་སུ་བཅའ་བར་བྱའོ། །དེ་ནས་བཅོམ་ལྡན་འདས་ཀྱིས་བྱང་ཆུབ་ཀྱི་སེམས་རིག་པ་ཆེན་པོའི་སྲུང་བ་གསུངས་པ་ནི། ཧཱུཾ་དང་གཞིའི་རྣམ་<line/>
པས་བལྟས་ཏེ། ན་མཿ་ས་མནྟ་བཛྲ་ཎཱཾ། ཨ་ཙ་ལ་ཀ་ན་ཙཎྜ་མ་ཧཱ་རོ་ཥ་ཎ་ཀ་ཏེ་བྷྱཿ། སརྦ་བི་ག་ཏེ་བྷྱོ། བི་ཤྭ་མུ་ཁེ་བྷྱཿ། སརྦ་ཐཱ་ག་ཏ་ཧཱཾ་མཾ། རཀྵ་མ་ཧཱ་བ་ལེ།<line/>
</page>
<page index="7" id="4B">སརྦ་ཏ་ཐཱ་ག་ཏ་པྲ་མེ་ནི་རྒ་རྫ་ཧཱུཾ་ཧཱུཾ་ཕཊ་ཊྲ་ཐ་ཊྲ་ཐ། ཨ་པྲ་ཏི་ཧ་ཏེ་སྭཱ་ཧཱ་ཞེས་བརྗོད་དེ། ཕྱག་རྒྱ་ནི། རྡོ་རྗེའི་ཐལ་མོ་སྦྱར་ལ་མཛུབ་མོ་གཉིས་ནང་དུ་བཀུག་ལ་གུང་མོ་རྩེ་སྤྲད་<line/>
དེ་སྲིན་ལག་གཉིས་བརྐྱང་ནས་མཐེའུ་ཆུང་གཉིས་ཅུང་ཞིག་བཀུག་ལ་སྙིང་གར་བཅས་ཏེ་སྲུང་བ་ནི། ཡུམ་གྱི་སྟེ། བགེགས་དང༌། ལོག་འདྲེན་དང༌། མ་རུངས་<line/>
པ་ཐམས་ཅད་དྲན་པ་ཙམ་གྱིས་འབྱེར་བར་འགྱུར་རོ། །དེ་ནས་བཅོམ་ལྡན་འདས་ཀྱིས་བྱམས་པའི་ཏིང་ངེ་འཛིན་ལ་སྙོམས་པར་ཞུགས་ཏེ་ཁ་ཟས་ཀྱི་བྱེ་བྲག་<line/>
བཟའ་བ་དང༌། བཅའ་བ་དང༌། གཞིབ་པ་དང༌། བཏུང་བ་དང༌། བལྡག་པ་ལ་སོགས་པ་དང༌། གཟུགས་དང༌། སྒྲ་དང༌། དྲི་དང༌། རོའི་བྱེ་བྲག་ལ་བྱིན་གྱིས་<line/>
བརླབ་པ་མཛད་དེ། ཨོཾ་སརྦ་དྷརྨ་ཏཱ་སི་ཏ་ཧཱུཾ་ཞེས་བྱ་བས་དག་པར་བྱས་ཏེ། ཨོཾ་ཨ་མྲྀ་ཏ་ཨོཾ་ཧཱུཾ་ཧྲཱིཿ་ཞེས་བྱ་བས་ནི། འདོད་པའི་དོན་དུའོ། །ཨོཾ་ན་མཿ་སརྦ་ཏ་ཐཱ་ག་<line/>
ཏ་ཨ་བ་ལོ་ཀི་ཏེ་སམྦྷ་ར་ཧཱུཾ་ཞེས་བྱ་བས་ལན་བདུན་བདུན་བཏབ་སྟེ་བསྔོས་པས་ཚིམ་པར་འགྱུར་རོ། །ཕྱག་རྒྱ་ནི། མཆོག་སྦྱིན་གྱི་ཕྱག་རྒྱའོ། །དེ་ནས་ཡང་བཅོམ་ལྡན་<line/>
འདས་ཀྱིས་གསུངས་པ། ལྡང་བར་འདོད་ན། སྔགས་འདི་བརྗོད་པར་བྱའོ། །ན་མོ་རཏྣ་ཏྲཱ་ཡཱ་ཡ། ན་མཿ་ཙཎྜ་བཛྲ་པཱ་ཎ་ཡེ། ན་མོ་བཛྲ་ཀྲོ་དྷཱ་ཡ། ཌཾ་ཥྚོ་ཏ་ཀ་ཊ་བྷཻ་ར་ཝཱ་ཡ། ཨ་སི་<line/>
</page>
<page index="8" id="5A">༄༅། །མུ་ས་ལ་པ་ར་ཤུ་པཱ་ཤཱ་ཧསྟ་ཡ། ཏཌྱ་ཐཱ། ཨོཾ་ཨ་མྲྀ་ཏ་ཀུཎྜ་ལི། ཁ་ཁ་ཁཱ་ཁཱ་ཧི། ཏིཥྛ་ཏིཥྛ། བནྡྷ་བནྡྷ། ཧ་ན་ཧ་ན། གྲིཧྞ་གྲིཧྞ། གརྫ་<line/>
གརྫ༑ བི་སྥོ་ཊ་ཡ་བི་སྥོ་ཊ་ཡ། སརྦ་བི་གྷྣཾ་བི་ནཱ་ཡ་ཀཱ་ནཱཾ་མ་ཧཱ་ག་ཎ་པ་ཏི་ཛཱི་བི་ཏ་ཨནྟ་ཀ་ར་ན་སྭཱ་ཧཱ་ཞེས་བྱ་བ་བརྗོད་དོ། །ལག་པ་གཉིས་ཁུ་ཚུར་བཅངས་ལ་ཁ་ནང་དུ་བསྟན་<line/>
ཏེ་མཛུབ་མོ་བསྒྲེངས་ལ་བྲང་དུ་བསྣོལ་ལ་ཕྱག་རྒྱ་བཅིངས་ཏེ་གཏོར་མ་བཏང་ཞིང་འཆག་པའི་དུས་སུ་ཡང་དེ་བཞིན་ནོ། །ཉེ་རེག་བྱ་བ་དང་ཁྲུས་བྱ་བ་ནི། རིན་པོ་ཆེའི་<line/>
བུམ་པར་དྲི་ཞིམ་པོའི་ཆུ་ལ། ན་མཿ་ས་མནྟ་བཛྲཱ་ཎཱཾ། ཨ་ཙ་ལ་ཀ་ན་ཡ་ཨ་མྲྀ་ཏ་ཞེས་ལན་བདུན་བདུན་བཏབ་སྟེ་ལག་པ་གཡོན་པས་བུམ་པ་བཟུང་ནས་གཡས་<line/>
པའི་གུང་མོ་དང་སྲིན་ལག་ཅུང་ཟད་ཙམ་བཀུག་ལ་རི་མོ་ཅན་གྱི་ནང་དུ་ཨ་བསམ་ལ་ཆུ་བླུགས་ཏེ། ཨོཾ་ཤུདད་དུནྟེ་ཤོ་དྷ་ན་ཡེ་སྭཱ་ཧཱ། ཞེས་བྱ་བས་ཁྲུས་བྱའོ། །དེ་<line/>
སྐད་ཅེས་བཅོམ་ལྡན་འདས་ཀྱིས་གསུངས་ཏེ། བྱང་ཆུབ་སེམས་དཔའ་སེམས་དཔའ་བྱམས་པ་ལའོ། །དེ་ནས་རྒྱལ་པོ་ཆེན་པོ་བཞི་འཁོར་དང་བཅས་པ་དང༌།<line/>
སུམ་ཅུ་རྩ་གསུམ་གྱི་ལྷ་དང༌། འཐབ་བྲལ་དང༌། དགའ་ལྡན་དང༌། འཕྲུལ་དགའ་དང༌། གཞན་འཕྲུལ་དབང་བྱེད་ཀྱི་ལྷ་རྣམས་ཀྱིས་མེ་ཏོག་དང༌། རྔ་དང༌།<line/>
</page>
<page index="9" id="5B">བདུག་སྤོས་དང༌། ལྷའི་ཞལ་ཟས་དང༌། ལྷའི་བུ་ཕོ་དང༌། བུ་མོ་དག་རིན་པོ་ཆེའི་རྒྱན་དང་བཅས་པས་ཤིང་རྟ་དཔག་ཏུ་མེད་པ་དང༌། མཆོད་པའི་ཡོ་བྱད་དཔག་ཏུ་མེད་<line/>
པ་དག་གིས་བཅོམ་ལྡན་འདས་ལ་མཆོད་པ་དང༌། བསྐོར་བ་རྒྱ་ཆེན་པོ་དག་བྱས་ཏེ་བྱང་ཆུབ་སེམས་དཔའ་བྱམས་པ་དང་ཐབས་ཅིག་ཏུ་འདུག་གོ། །དེ་ནས་བྱང་ཆུབ་<line/>
སེམས་དཔའ་བྱམས་པ་སྤྲོ་པ་དང་ལྡན་པས་བཅོམ་ལྡན་འདས་ལ་བལྟའོ། །བཅོམ་ལྡན་འདས་ཀྱིས་བྱམས་པའི་བསམ་པ་མཁྱེན་ནས་བསམ་གཏན་དང་པོ་ལ་<line/>
མཉམ་པར་བཞག་སྟེ་འདོད་པའི་བདེ་བ་སྤངས་ཏེ། དགའ་བར་རྟོག་པ་ཙམ་མོ། །དེ་ནས་བསམ་གཏན་དང་པོ་ནས་གཉིས་པ་ལ་མཉམ་པར་བཞག་སྟེ། རྩེ་གཅིག་པའི་<line/>
རྟོག་དཔྱོད་སྤངས་ཏེ། དགའ་བདེ་ཙམ་མོ། །བསམ་གཏན་གཉིས་པ་ནས་གསུམ་པ་ལ་མཉམ་པར་བཞག་སྟེ། རྟོག་པ་དང་དཔྱོད་པ་སྤངས་ཏེ། བདེ་བ་ཙམ་མོ། །དེ་ནས་<line/>
བསམ་གཏན་གསུམ་པ་ནས་བཞི་པ་ལ་མཉམ་པར་བཞག་སྟེ། ཚོར་བ་ཉེ་བར་ཞི་བའི་བདེ་བ་ཙམ་མོ། །དེ་ནས་བཅོམ་ལྡན་འདས་ཀྱི་བཀའ་སྩལ་པ། ཏིང་ངེ་འཛིན་<line/>
དེ་དག་དང་ལྡན་ན། རྣམ་པར་དག་པའོ། །བྱམས་པ་དང༌། སྙིང་རྗེ་དང༌། དགའ་བ་དང༌། བཏང་སྙོམས་ཀྱིས་ནི། བྱང་ཆུབ་ཀྱི་སེམས་ཀྱི་རྒྱུད་སྤེལ་བའོ། །དེ་བཞིན་དུ་<line/>
</page>
<page index="10" id="6A">༄༅། །ཆོས་ཐམས་ཅད་ནི། ནམ་མཁའ་ལྟར་མཐའ་བཞི་ལས་རྣམ་པར་གྲོལ་བའོ། །ན་མཿ་ས་མནྟ་བཛྲཱ་ཎཱཾ། དྷརྨ་དྷཱ་ཏུ་སྭ་བྷཱ་བ་ཨཱཏྨ་ཀོཉཧཾ།<line/>
ཞེས་བརྗོད་དེ། ཕྱག་རྒྱ་ནི། འདིའོ། །ལག་པ་གཉིས་སོ་སོར་ཁུ་ཚུར་བཅངས་ཏེ་མཐེ་བོང་གཉིས་ནང་དུ་བཅུག་ལ་མཛུབ་མོ་གཉིས་བསྒྲེང་བའོ། །འཕགས་པ་མི་<line/>
གཡོ་བའི་གཟུངས་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་ཀྱིས་བཀའ་སྩལ་བ། རྡོ་རྗེའི་སྐྱིལ་མོ་ཀྲུང་བཅས་ཏེ་སྙིང་<line/>
གར་ཉི་མའི་དཀྱིལ་འཁོར་ལ་ཐུགས་ཀྱི་ས་བོན་གྱི་འོད་ཀྱིས་ནམ་མཁའ་ཀུན་ཁེངས་པར་བསམས་ཏེ། ས་བོན་དེ་ལས་ཆོས་ཐམས་ཅད་ཚིག་གི་ལམ་དང་<line/>
བྲལ་བའོ། ཞེས་བྱ་བའི་སྒྲ་དང་བཅས་པས་འཕེལ་བ་དང་འགྲིབ་པའི་སྒྲ་འོད་ཟེར་འཕྲོ་འདུ་དང་བཅས་པའོ། །དེ་ནས་སྣ་ཚོགས་པའི་གདན་འདམ་ནས་སྐྱེས་པ་དྲི་མ་<line/>
མེད་ཅིང་ཡོངས་སུ་རྒྱས་པར་ཚོགས་ཀྱི་བདག་པོའི་སྟེང་དུ་རྟ་བདུན་པ་ཀུན་ནས་འོད་འཕྲོ་བ། འདམ་སྐྱེས་དང་ལྡན་པ་དག་གི་སྟེང་དུ་ནམ་མཁའི་མདོག་ཅན་གྱི་ཐུགས་<line/>
ཀྱི་ས་བོན་དང་བདག་ཉིད་གཅིག་པའོ། །ནམ་མཁའི་ཁམས་ཀུན་ཏུ་ཁྱབ་པར་འོད་ཀྱི་ས་འགེངས་པའི་ཤེས་རབ་ཀྱི་རལ་གྲི་སྔོན་པོ་དག་ཏུ་གྱུར་ཏེ་དེ་དག་ལས་བདུད་དང་<line/>
</page>
<page index="11" id="6B">མ་རུངས་པ་མཐའ་དག་འཇོམས་པའི་ཁྲོ་བོ་ཆེན་པོ་རྣམ་རྟོག་ཐམས་ཅད་ཡོངས་སུ་བཅོམ་པ། དྲི་མ་མེད་ཅིང་གཞོན་ནུའི་སྐུའོ། །དེ་ཡང་གཞོན་ཞིང་སྐུའི་ཤ་རྒྱས་པ་ནི། དཔེར་<line/>
ན༑ བུས་པ་གཞོན་ནུ་ལང་ཚོ་ལ་བབ་པའི་ལུས་ལྟ་བུ་སྟེ། དེའི་སྐུ་མདོག་ནི། མཐིང་ནག་ཏུ་གནས་ཏེ། དཔེར་ན། དབྱར་གྱི་ཆར་སྤྲིན་ནག་པོའི་མདོག་བཞིན་དུ་གནས་པའོ།།<line/>
ནམ་མཁའ་མ་ལུས་པ་ཐམས་ཅད་དུ་འོད་ཀྱིས་འགེངས་པ་ནི། དཔེར་ན། རྟ་བདུན་པའི་འོད་ཀྱིས་གླིང་ཀུན་ཏུ་ཁྱབ་པ་བཞིན་ནོ། །དབུ་སྐྲ་གཅིག་ཏུ་བཅིངས་ཤིང་འཕྱར་བ་ནི།<line/>
དཔེར་ན། ཤིང་ཨ་ལ་ཀའི་འབྲས་བུ་བཞིན་ནོ། །སྐུ་ཅུང་ཞིག་འགྱིང་པ་དང༌། གཡོ་བ་ནི། དཔེར་ན། དཔག་བསམ་གྱི་ཤིང་ཡོངས་འདུ་ས་རྟོལ་བཞིན་ནོ། །ཞབས་བརྐྱང་བསྐུམ་དུ་<line/>
བཞུགས་པ་ནི། དཔེར་ན། གྱད་ཀྱི་འགྲོས་བཞིན་ནོ། །སྤྱན་གསུམ་ཤིན་ཏུ་དམར་བ་ནི། དཔེར་ན། པ་ལ་ཤའི་མེ་ཏོག་བཞིན་ནོ། །སྤྱན་སྟེང་འོག་ཏུ་བལྟ་བ་ནི། སྟེང་འོག་གི་<line/>
བགེགས་སྲེག་པ་སྟེ། དཔེར་ན། ལྷ་མ་ཡིན་གྱི་བྱ་གཏོར་མ་ཟ་བ་བཞིན་ནོ། །མཆེ་བ་གཙིགས་པ་ནི། དཔེར་ན། ཟླ་བ་ཕྱེད་པ་བཞིན་ནོ། །ལྗགས་ཤིན་ཏུ་འཁྱུག་པ་ནི། དཔེར་<line/>
ན༑ ནམ་མཁའི་ཡོག་[?] བཞིན་ནོ། །སྨིན་མ་ཁྲོ་གཉེར་དུ་བསྡུས་པ་ནི། དཔེར་ན། ཤིང་པ་ལཀྵཱི་ལོ་མ་བཞིན་ནོ། །ཕྱག་གཡས་ན་རལ་གྲི་བསྣམས་པ་ནི། དཔེར་ན། གཟར་<line/>
</page>
<page index="12" id="7A">༄༅། །ཆེན་པོའི་འོད་ལྟུང་བ་བཞིན་ནོ། །སྤྲུལ་གྱི་ཞགས་པ་གཡོན་ན་བསྣམས་པ་ནི། དཔེར་ན། རྒྱ་མཚོའི་མཆིང་བཞིན་ནོ། །དེ་ལྟ་བུའི་སྐུ་དེས་<line/>
ནི༑ ཚངས་པ་དང༌། བརྒྱ་བྱིན་དང༌། རྒྱལ་པོའི་ཆེན་པོ་བཞི་དག་དང༌། ཕྱོགས་སྐྱོང་བ་ལ་སོགས་པ་བརྣམས་དབང་དུ་སྡུད་པ། ལྷ་དང༌། ཀླུ་མ་རུང་པས་དང༌། སྲིན་<line/>
མོ་དང༌། ཤ་ཟ་དང༌། གྲུལ་བུམ་དང༌། ལྟོ་འཕྱེ་ལ་སོགས་པ་འཇོམས་པར་བྱེད་པ་དག་གོ། དེའི་སྔགས་བཅོམ་ལྡན་འདས་ཀྱིས་གསུངས་པ། ན་མཿ་ས་མནྟ་བཛྲཱ་<line/>
ཎཱཾ༑ ཏྲ་ཊ། ཨ་མོ་གྷ་ཙཎྜ་མ་ཧཱ་རོ་ཥ་ཎ། སྥོ་ཊ་ཡ་ཧཱུཾ། ཏྲ་མ་ཡ་ཏྲ་མ་ཡ་ཧཱུཾ། ཏྲ་ཏ་ཧཱཾ་མཾ་ཞེས་བརྗོད་པར་བྱའོ། །དེས་ནི། འཚེ་བ་དང༌། རྣམ་པར་འཚེ་བ་དང༌།<line/>
སྡང་བ་དང༌། རྣམ་པར་སྡང་བ་དང༌། ལོག་འདྲེན་དང༌། རྣམ་པར་ལོག་འདྲེན་དང༌། སྲིན་པོ་དང༌། ལྷ་དང༌། ཀླུ་དང༌། གྲུལ་བུམ་དང༌། ཤ་ཟ་ལ་སོགས་པ་ཐམས་<line/>
ཅད་ཞི་བར་འགྱུར་རོ། །རླུང་ལས་གྱུར་པ་དང༌། མཁྲིས་པ་ལས་གྱུར་པ་དང༌། བད་ཀན་ལས་གྱུར་པ་དང༌། འབྲས་དང༌། ཤུ་བ་དང༌། གཡན་པ་དང༌། མཛེ་དང༌། འབྲུམ་<line/>
བུ་དང༌། འབྲུམ་བུ་ཕྲ་མོ་དང༌། རིམས་ཉིན་གཅིག་པ་དང༌། ཉིན་གཉིས་པ་དང༌། ཟླ་བ་ཕྱེད་པ་དང༌། ལྡང་དུབ་པ་དང༌། ཡུད་ཙམ་པའི་རིམས་དང༌། རྟག་པའི་རིམས་<line/>
</page>
<page index="13" id="7B">ལས་ཐར་པར་འགྱུར་རོ། །སེངྒེ་དང༌། སྟག་དང༌། དོམ་དང༌། དྲེད་དང༌། སྤྱང་ཀི་དང༌། སྦྲུལ་དུག་ཅན་དང༌། སྦྲང་བུ་དང༌། ཤ་སྦྲང་དང༌། བུང་བའི་གནོད་པ་ལས་ཐར་རོ། །རྒྱལ་<line/>
པོའི་ཆད་པ་དང༌། དམག་དཔུང་གི་འཇིགས་པ་ལས་ཐར་རོ། །རྐུན་པོ་དང༌། བྲན་དང༌། བཟའ་མི་འཐབ་ཅིང་རྩོད་པ་ལས་ཐར་རོ། །ཆུ་ཡིས་འཇིགས་པ་དང༌། མེ་ཡིས་<line/>
འཇིགས་པ་དང༌། ས་གཡོ་བས་འཇིགས་པ་དང༌། ལྕེ་འབབ་པས་འཇིགས་པ་ལས་ཐར་རོ། །རལ་གྲི་དང༌། ཤཀྟི་དང༌། དགྲ་སྟ་དང༌། མདུང་དང༌། མདའ་དང༌། མདའ་<line/>
བོ་ཆེ་དང༌། འཁོར་ལོ་དང༌། མཚོན་ཆའི་འཇིགས་པ་ལས་ཐར་རོ། །འཆི་བ་དང་དུས་མ་ཡིན་པར་འཆི་བ་ལས་ཐར་རོ། །མཆམས་མེད་པ་ལྔ་ལ་སོགས་པའི་སྡིག་པ་<line/>
ཀུན་དག་པར་འགྱུར་རོ། །སེམས་ཅན་དམྱལ་བ་དང༌། ཡི་དྭགས་དང༌། དུད་འགྲོའི་སྐྱེ་གནས་དང༌། ཡུལ་མཐའ་འཁོབ་དང༌། དབང་པོ་མ་ཚང་བ་དང༌། ལྷ་ཚེ་རིང་<line/>
པོ་དང༌། ལོག་པར་ལྟ་བར་འཛིན་པ་དང༌། སངས་རྒྱས་འབྱུང་བ་ལས་མཉེས་པ་མེད་པ་དག་ཏུ་མི་འགྱུར་རོ། །གཟུངས་སྔགས་འདི་ནི། །དུས་གསུམ་གྱི་སངས་རྒྱས་<line/>
ཐམས་ཅད་ཀྱིས་གསུངས་ཏེ། ལན་གཅིག་བརྗོད་པས་ཀྱང་སྡིག་པ་ཐམས་ཅད་འདག་པར་འགྱུར་རོ། །འདི་བརྗོད་པའི་གང་ཟག་དེས་ནི། ཆོས་ཉིད་ཀྱི་ལམ་རྡོ་རྗེ་ལྟ་བུ་<line/>
</page>
<page index="14" id="8A">༄༅། །མྱུར་བ་ཉིད་དུ་ཐོབ་པར་འགྱུར་རོ། །དེ་ནས་རྟ་བདུན་པའི་སྟེང་དུ་རྣམ་པར་དག་པའི་ཡི་གེ་ནམ་མཁའ་མ་ལུས་པ་འོད་ཀྱིས་འགེངས་པ་<line/>
བསམས་ཏེ་བྱམས་པའི་ལྟ་བས་ལྟ་བའི་ཕྱིར་ཧཾ་སེར་པོ་མིག་ཏུའོ། །སྲོག་གི་ལམ་དུ་ནི། །མཾ་ནག་པོ་བསམ་པར་བྱའོ། །སྤྱི་བོར་ཆོས་ཉིད་རྣམ་པར་དག་པའི་ཡི་གེ་<line/>
བསམས་ཏེ་སྔགས་འདི་བརྗོད་པར་བྱའོ། །ན་མཿ་ས་མནྟ་བཛྲཱ་པཱ་ཎི་ཙཎྜ་མ་ཧཱ་རོ་ཥ་ཎ་ཧཱུཾ་ཞེས་བརྗོད་དེ་ལག་པ་ཐལ་མོ་སྦྱར་ཏེ་གུང་མོ་བསྒྲེངས་པའི་རྒྱབ་ཏུ་མཛུབ་མོ་ཅུང་<line/>
ཟད་བཀུག་པ། སྲིན་ལག་ཀྱང་དེ་བཞིན་བྱ་སྟེ། རྡོ་རྗེའི་ཕྱག་རྒྱའོ། །འདིའི་བྱིན་གྱི་རླབས་ཀྱིས་མ་རིག་པ་འཇོམས་ཤིང་ཡེ་ཤེས་ཀྱི་སྐུ་ཉིད་དུ་བྱིན་གྱིས་བརླབས་<line/>
པའོ༑ ༑གསེར་ལ་སོགས་པའི་སྣོད་དུ་ཁ་ཟས་ཀྱི་བྱེ་བྲག་ནས་དང༌། འབྲས་དང༌། གྲོ་དང༌། སོ་བ་དང༌། ཏིལ་ལ་སོགས་པ་དང༌། ཞོ་དང༌། འོ་མ་དང༌། སྦྲང་རྩི་དང༌།<line/>
ཁར་དང༌། གསེར་དང༌། དངུལ་དང༌། ཟངས་དང༌། མུ་ཏིག་དང༌། བྱི་རུ་དག་བླུགས་ཏེ་འབྲུ་གསུམ་པའི་སྔགས་ཀྱི་བྱིན་གྱིས་བརླབས་ནས་སྔགས་འདི་བརྗོད་པར་<line/>
བྱའོ༑ ༑ན་མཿ་ས་མནྟ་ཏ་ཐཱ་ག་ཏེ་བྷྱོཿ་བི་ཤྭ་མུ་ཁེ་བྷྱཿ། སརྦ་ཐཱ་ཁཾ་ཨུད་ག་ཏེ། སྥ་ར་ཎ་ཨི་མཾ་ག་ག་ན་ཁཾ་ཞེས་བརྗོད་པར་བྱའོ། །ཕྱག་རྒྱ་ནི། མཆོག་སྦྱིན་གྱི་ཕྱག་རྒྱའོ།།<line/>
</page>
<page index="15" id="8B">ན་མཿ་སརྦ་ཏ་ཐཱ་ག་ཏ་ཨ་བ་ལོ་ཀི་ཏེ་ཨོཾ་སཾ་བྷ་ར་ཧཱུཾ་ཞེས་བྱ་བས་འབྱུང་པོ་ཀུན་ལ་མཆོད་པར་བྱའོ། །དེ་ནས་གསང་སྔགས་འདི་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ་ཙཎྜ་<line/>
མ་ཧཱ་རོ་ཥ་ཎ་ཨ་ས་མེ་ཏྲི་ས་མེ་མ་ཧཱ་ས་མ་ཡ། སརྦ་པཱ་པཾ་སྭ་ཧཱ། ཕྱག་རྒྱ་ཐལ་མོ་སྦྱར་ལ་གསོལ་བ་གདབ་སྟེ། དམ་ཚིག་གསོ་བའོ། །འཕགས་པ་མི་གཡོ་བའི་གཟུངས་<line/>
ལས༑ ལེའུ་གཉིས་པའོ།། །།དེ་ནས་དམ་ཚིག་ནི། འདི་ཡིན་ཏེ། སངས་རྒྱས་དང༌། ཆོས་དང༌། དགེ་འདུན་ནི། འབྲས་བུ་དང༌། ལམ་དང༌།<line/>
སྒྲུབ་པའི་ཁྱད་པར་ཏེ། གང་ནས་བརྩམས་ཏེ་ཁྱད་པར་གྱིས་མཆོད་ཅིང་ནམ་དུ་ཡང་མི་འབྲལ་བར་བྱའོ། །ཚད་མེད་པའི་བྱང་ཆུབ་ཀྱི་སེམས་ཀྱི་རྒྱུད་རྟག་ཏུ་བསྒོམ་ཞིང་<line/>
སྨོན་ལམ་རྒྱ་ཆེན་པོར་གདབ་པར་བྱའོ། །སྔགས་དང༌། ཕྱག་རྒྱ་དང༌། སྔགས་དང༌། ཕྱག་རྒྱའི་རྟེན་རྒྱུན་དུ་བཅང་ཞིང་བྲལ་བར་མི་བྱའོ། །ལྷ་དང༌། བླ་མ་དང༌། བྱང་ཆུབ་<line/>
ཀྱི་གྲོགས་ལ་ཁོང་ནས་འཁྲུག་པའི་སེམས་སྤང་ངོ༌། །སྲོག་གིས་བསྡུས་པའི་སེམས་ཅན་ཐམས་ཅད་ལ་བྱམས་པ་དང༌། སྙིང་རྗེ་སྔོན་དུ་སོང་བས་གནོད་པ་དང༌། རྣམ་པར་<line/>
འཚེ་བ་སྤངས་ཏེ་ནམ་ཡང་དོར་བར་མི་བྱའོ། །སེར་སྣ་སྤངས་ཏེ་སེམས་ཅན་ལ་སྦྱིན་པ་སྦྱིན་པར་བྱའོ། །སེམས་ཅན་ལ་གནོད་པ་དང༌། རྣམ་པར་འཚེ་བ་སྤངས་པའི་<line/>
</page>
<page index="16" id="9A">༄༅། །ཚུལ་ཁྲིམས་བསྟེན་པའོ། །རང་ལ་རྣམ་པར་འཚེ་བ་ལ་བཟོད་པར་བྱའོ། །རང་དང་གཞན་གྱི་དོན་སྒྲུབ་པ་ལ་བརྩོན་པ་དོར་བར་མི་བྱའོ། །རྣམ་<line/>
པར་གཡེང་བ་སྤངས་ཏེ་བསམ་གཏན་ལ་མཉམ་པར་གཞག་གོ། །ཉལ་བ་དང་ལྡང་བ་ཀུན་ཏུ་རང་བཞིན་གྱིས་རྣམ་པར་དག་པའི་དོན་ལ་མ་གཡེང་བར་བྱའོ། དམ་<line/>
ཚིག་མེད་ཅིང་མི་གནས་པ་ལ་བསམ་གཏན་དང༌། ཏིང་ངེ་འཛིན་དང༌། སྔགས་དང༌། ཕྱག་རྒྱ་ལ་སོགས་པ་ཀུན་བསྟེན་ཅིང་བཤད་པར་མི་བྱའོ། །སྲོག་གཅོད་<line/>
པ་དང༌། མ་བྱིན་པར་ལེན་པ་དང༌། འདོད་པ་ལ་ཕྱིན་ཅི་ལོག་པ་དང༌། བརྫུན་དུ་སྨྲ་བ་ནི། ཚངས་པར་སྤྱོད་པ་དང༌། སྤྱད་པར་འདོད་པས་སྤང་པར་བྱའོ། །དགེ་སློང་<line/>
རྣམས་དང༌། བྱང་ཆུབ་ཏུ་སེམས་བསྐྱེད་པ་དང༌། དམ་ཚིག་དང་ལྡན་པ་གུས་པར་བྱ་ཞིང་བརྙས་པར་མི་བྱའོ། །ཐུན་མཚམས་ཀྱི་སྦྱོར་བ་དང་ལྡན་པར་བྱའོ། །ཁྲོ་<line/>
བ་དང་བབ་ཅོལ་དུ་སྨྲ་བ་དང༌། ལད་ལུད་དང༌། བཤང་གཅི་འདོར་བ་དང༌། དྲི་མ་འཁྲུ་བ་དང༌། སྐྲ་དང༌། སེན་མོ་ལ་སོགས་པའི་མི་གཙང་བ་དེ་དག་དང༌། དྲི་ང་བ་<line/>
དང༌། དྲི་མི་ཞིམ་པ་བཀུ་ཞིང་མནམ་པ་དང་ལྡན་པ་ཐམས་ཅད་སྤང་བར་བྱའོ། །ཁང་པ་ནི། སྤོས་ཀྱི་ཁང་པ་ཡིད་དུ་འོང་བ་གཙང་ཞིང་དྲི་མ་མེད་པ་དག་བཀྲ་ཤིས་པའི་<line/>
</page>
<page index="17" id="9B">སྒོ་ཤར་དུ་བསྟན་པ། གསེང་སྐར་དང་བཅས་པའི་ཁང་པའམ། བྲམ་ཟེའི་ཁྱིམ་མམ། དགེ་འདུན་གྱི་ཀུན་དགའ་ར་བའམ། ལྷ་ཁང་ངམ། རི་བོའི་རྩེའམ། བྱ་སྐད་<line/>
སྒྲོག་པའི་སའམ། དགོན་པའམ། བས་མཐའམ། སྤང་ལྗོངས་དག་ཏུ་དྲི་ཞིམ་པོའི་ཆུས་སྐྱང་ནུལ་བྱས་ལ་རྩྭའི་སྟན་བཏིང་སྟེ་གནས་པར་བྱའོ། །ཁྲི་ལ་འདུག་པ་<line/>
སྤང་བར་བྱའོ། །ཞོ་དང༌། འོ་མ་དང༌། མར་དང༌། ལ་དུ་དང༌། ལ་བན་དང༌། སྣུམ་འཁུར་དང༌། འཁུར་སྐྱ་དང༌། འབྲས་དང༌། འབྲས་ཟན་ལ་སོགས་པ་<line/>
དག་སྨྱུང་བ་དང་ལྡན་པས་བཟའ་བར་བྱའོ། །ཤ་དང༌། ཆང་དང༌། སྒོག་པ་ལ་སོགས་པ་དཀུ་བའི་ཟས་རྣམས་ཀུན་ཏུ་སྤང་བར་བྱའོ། །ཟླ་བ་དང༌། སྐར་མ་དང༌།<line/>
ཚེས་གྲངས་ལ་སོགས་པ་ནི། ཡར་གྱི་ངོ་དག་ལ་དཀོན་མཆོག་ལ་གསོལ་བ་བཏབ་པ་བསྒྲུབ་པར་བྱའོ། རེ་བ་དང༌། རྔ་མ་དང༌། རྩུབ་པ་དག་ནི། མ་ཡིན་ནོ། །འདོད་པའི་<line/>
དོན་དུ་འཇམ་ཞིང་གནག་པ་ལ་ནི། འགལ་བ་མེད་དོ། །དུས་རྟག་ཏུ་ཡི་དམ་ལ་དང་བ་བསྐྱེད་པའི་ཕྱིར་བྱམས་པའི་བསམ་པ་དང་ལྡན་པས་བསྒྲུབ་པར་བྱའོ། །སྤྲུལ་པའི་<line/>
ཁྲོ་བོ་རྡོ་རྗེ་ཤུགས་ཅན་ནི། ཁ་དོག་ཤིན་ཏུ་ནག་པ་སྟེ། ང་དང་ང་ཡིར་འཛིན་པའི་བདག་ཉིད་གནམ་ལྕགས་ཀྱི་འཁོར་ལོ་བསྣམས་པའོ། །རྡོ་རྗེ་ཆགས་ཆེན་ནི། མདོག་<line/>
</page>
<page index="18" id="10A">༄༅། །དམར་པོ་ཆགས་པ་དང་ཆགས་པར་བྱེད་པའི་བཞིན་གྱི་མདའ་གཞུའོ། །རྡོ་རྗེ་རྣོན་པོ་ནི། ལྗང་གུ་སྟེ། འཛིན་ཅིང་ཡོངས་སུ་འཛིན་<line/>
པའི་བདག་ཉིད་ལྕགས་ཀྱུ་འཛིན་པའོ། །རྡོ་རྗེ་འབར་བ་ནི། མདོག་དམར་པོ་སྟེ། མི་ཤེས་པ་དང་མི་ཤེས་པ་འཇོམས་པའི་བདག་ཉིད་རྡོ་རྗེའི་གྲགས་འཛིན་པའོ།<line/>
རྡོ་རྗེ་ཁྲོ་བོ་ནི། སེར་པོ་སྟེ། ཁྲོ་བ་དང་ཁྲོ་བོའི་བདག་ཉིད་ཀྱི་རལ་གྲི་འབར་བ་བསྣམས་པའོ། །རྡོ་རྗེ་གཏུམ་ཆེན་ནི། མདོག་ལྗང་ནག་སྟེ། བཏང་སྙོམས་དང་<line/>
བཏང་སྙོམས་སུ་གྱུར་པའི་བདག་ཉིད་ཀྱི་སྤྲིན་གྱི་ཞགས་པ་འཛིན་པའོ། །རྡོ་རྗེ་ཐབས་བདག་ནི། དུ་བའི་མདོག་ཅན་བྱ་བ་དང་བྱེད་པའི་བདག་ཉིད་ཀྱི་རྡོ་རྗེ་བསྣམས་<line/>
པའོ༑ ༑རྡོ་རྗེ་སྟོབས་ཆེན་པོ་ནི། མཐིང་ག་སྟེ། དམན་པ་དང་དམན་པའི་རང་བཞིན་ཅན་གྱི་གནམ་ལགས་ཀྱི་འཁོར་ལོ་འཛིན་པའོ། །རྡོ་རྗེ་རྒྱུའི་སྟོབས་ནི། དམར་<line/>
ནག་སྟེ། རྟེན་འབྲེལ་དང་རྟེན་ཅིང་འབྲེལ་བར་འབྱུང་བའི་བདག་ཉིད་ཀྱི་བེ་ཅོན་འཛིན་པའོ། །རྡོ་རྗེ་རབ་འབྱེད་ནི། སྣ་ཚོགས་འཕྲིན་ལས་མདོག་ཅན་མཐའ་དང་<line/>
མཐའ་ལས་གྲོལ་བའི་བདག་ཉིད་ཅན་གྱི་རྡོ་རྗེ་རྩེ་གཅིག་པ་བསྣམས་པའོ། །དེ་དག་ནི། ས་བཅུའི་བདག་ཉིད་ཅན་མེ་འབར་བའི་སྐུ་ལས་རབ་ཏུ་འཕྲོ་བའོ། །འཕགས་<line/>
</page>
<page index="19" id="10B">པ་མི་གཡོ་བ་ཞེས་བྱ་བའི་གཟུངས་ལས། ལེའུ་གསུམ་པའོ།། །།དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་བྱམས་པ་ལ་ཐུན་མོང་<line/>
དུ་དེ་དག་པའི་ཕྱིར་དེའི་ཆོ་ག་གསུངས་པ། གནས་ཁང་ཡིད་དུ་འོང་བར་དྲི་ཞིམ་པོ་དང་ལྡན་པའི་ས་ལ་མཎྜལ་མདའ་གང་བ་བྱས་ཏེ་བའི་རྣམ་ལྔའི་སྐྱང་ནུལ་བྱས་ལ་མེ་<line/>
ཏོག་སྔོན་པོ་དགྲམ་པར་བྱའོ། །དེ་ནས་བུམ་པ་གསེར་རམ། དངུལ་ལམ། ཟངས་ལས་བྱས་པའི་ལྷུང་བཟེད་ཀྱི་ཆེད་དུ་བྱས་ཏེ། དེར་རིན་པོ་ཆེ་གསེར་དང༌། དངུལ་དང༌།<line/>
ཟངས་དང༌། བྱི་རུ་དང༌། མུ་ཏིག་དང་རྣམ་པར་ལྔ་གཞུག་པར་བྱའོ། །སྦྲང་རྩི་དང༌། བུ་རམ་དང༌། ཁ་ར་དང༌། ཞོ་དང༌། འོ་མ་དང༌། མར་རྣམས་གཞུག་པར་བྱའོ། །<line/>
ནས་དང༌། འབྲས་དང༌། སོ་བ་དང༌། ཏིལ་དང༌། གྲོ་དང༌། ཅུ་རྩེ་རྣམས་གཞུག་པར་བྱའོ། །ཅུ་གང་དང༌། གུར་གུམ་དང༌། ཛཱེ་ཏི་དང༌། སུག་མེལ་དང༌། ཀ་ཀོ་ལ་དང༌།<line/>
ལི་ཤི་རྣམས་གཞུག་པར་བྱའོ། །ཙནྡན་དང༌། ཨ་ག་རུ་དང༌། དུ་རུ་ཀ་དང༌། གླ་རྩི་དང༌། རྒྱ་སྤོས་དང༌། ག་བུར་ལ་སོགས་པའི་དྲི་རྣམས་ཀྱང་གཞུག་པར་བྱའོ། །མཚོ་དང༌།<line/>
རྫིང་དང༌། ལྟེང་ཀ་དང༌། འབབ་ཆུ་དང༌། ལུ་མ་བཀོད་པ་རྣམས་ཀྱི་ཆུ་ཡང་བླུགས་ལ། བ་བླའམ་རས་ལ་དྲིའི་ཆུས་བསང་བས་མགུལ་པ་བཅིངས་ཏེ་གཞག་པར་བྱའོ།།<line/>
</page>
<page index="20" id="11A">༄༅། །དྲི་དང༌། མེ་ཏོག་དང༌། འབྲས་བུ་དང་བཅས་པའི་ཤིང་ལ་ཁ་རྒྱན་བྱས་ཏེ་དྲི་དང༌། སྤོས་དང༌། མེ་ཏོག་དང༌། མར་མེ་དང༌། བྱུག་པ་དང༌། ལྷ་<line/>
བཤོས་དང༌། རོལ་མོའི་སྒྲ་དག་ཀྱང་བཤམ་པར་བྱའོ། །འབྱུང་པོ་ཐམས་ཅད་པའི་གཏོར་མ་ཡང་ཆ་བདུན་ནམ་ལྔ་ལ་སོགས་པ་བྱའོ། །ན་མཿ་ས་མནྟ་བཛྲ་ཎཱཾ། ཨ་<line/>
ཙ་ལ་ཙཎྜ་མ་ཧཱ་རོ་ཥ་ཎ། སརྦ་བིགྷྣཾ་སྥོ་ཊ་ཡ། བཛྲ་ཌྷྲྀ་ཀ་ཁཌྒ་ཧཱུཾ་ཞེས་བྱ་བས་མཚམས་རྣམས་བཅིང་བར་བྱའོ། །དེ་བཞིན་དུ་སྲུང་བའི་ཆོ་ག་རྫོགས་པར་བྱ་སྟེ། བུམ་<line/>
པ་ལ་གཟུངས་ཀྱི་ཐག་པ་བཏགས་ནས་རྣམ་པར་དག་པའི་ཡེ་ཤེས་ཡོངས་སུ་བསྒྱུར་བའི་བུམ་པ་ལ་བྷྲུཾ་ཞེས་བྱ་བའི་ས་བོན་ལས་ཁ་དོག་དང༌། ཚད་དང་ལྡན་པའི་<line/>
བུམ་པའོ། །ཐུགས་ཀྱི་ས་བོན་ལས་བྱུང་བའི་བཅོམ་ལྡན་འདས་དོན་དེ་ཁོ་ན་ཉིད་ལས་མཉམ་པར་བཞུགས་པ། བྱང་ཆུབ་སེམས་དཔའ་དང༌། རང་སངས་རྒྱས་<line/>
དང༌། འཕགས་པའི་གང་ཟག་དང་བཅས་པ་གདན་སེངྒེའི་སྟེང་ན་སྣ་ཚོགས་པའི་གདན་པདྨ་དང་ཟླ་བའི་སྟེང་ན་བཞུགས་པའོ། །ཆོས་ཉིད་དང་ལྡན་པའི་རྣམ་པ་<line/>
དྲུག་གིས་བཅོམ་ལྡན་འདས་བསམ་པར་བྱའོ། །ཆོས་ཉིད་དང༌། སེམས་དང༌། སེམས་ཀྱི་རྣམ་པ་དང༌། སྒྲ་དང༌། སྒྲ་བརྙན་དང༌། གཟུགས་དང༌། གཟུགས་<line/>
</page>
<page index="21" id="11B">བརྙན་དང་བཅས་པའི་སྐུར་ཉི་མའི་གདན་པདྨ་དང་ཚོགས་ཀྱི་བདག་པོ་གླང་སྣའི་སྟེང་དུ་བསམ་སྟེ། ཐུགས་ཀྱི་ས་བོན་ལས་རལ་གྲི་མེ་འོད་དང་བཅས་པས་ནམ་མཁའ་ཀུན་<line/>
ཏུ་ཁེབས་པའོ། །དེ་ལས་བདུད་ཚར་གཅོད་པའི་བཅོམ་ལྡན་འདས་ཀྱི་སྐུར་བསམས་ཏེ་མཆོད་པས་བཅོམ་ལྡན་འདས་ལ་མཆོད་པར་བྱའོ། །ན་མཿ་ས་མནྟ་བུདྡྷཱ་ནཱཾ། ཨོཾ་<line/>
ཨཱཿ་ཧཱུཾ༑ པྲ་བ་ར་སཏ་ཀ་ར་པྲ་ཏཱི་ཙྪ་ཧཱུཾ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱཿཧཱུཾ། སརྦ་དེ་བ་ཏཱ་ཨ་ཙི་ན་ཏྱ་ཨ་མྲྀ་ཏ་དྷ་རཱ་ཡ་སྭཱ་ཧཱ་ཞེས་བརྗོད་པར་བྱའོ། །ན་<line/>
མཿ་ས་མནྟ་བུདྡྷ་ནཱཾ། ཨོཾ་ཧ་ར་བྷ་ག་ཝ་ན། སརྦ་བིདྱ་དྷ་ར་པཱུ་ཛི་ཏེ་སྭཱ་ཧཱ། ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱཿ་ཧཱུཾ། དྷརྨ་དྷ་ཏུ་ཨ་ནུ་ག་ཏེ་དྷཱུཾ་པེ་ཧཱུཾ་སྭཱ་ཧཱ་ཞེས་<line/>
བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱཿ་ཧཱུཾ། མ་ཧཱ་མཻ་ཏྲི་བྷྱོ་ག་ཏེ་པུཥྤེ་ཧཱུཾ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱཿ་ཧཱུཾ། སརྦ་ཐཱ་ག་ཏ་ཨ་ཙི་པྲ་ཎ་ཨ་<line/>
བྷཱ་བ་ག་ག་ན་བྷྱ་ནི་ཪྻ་ཨཱ་ལོ་ཀེ་ཧཱུཾ་སྭཱ་ཧཱ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨོཾ་ཨཱཿ་ཧཱུཾ། ག་ག་ན་ས་མ་ཡ་གནྡྷེ་ཧཱུཾ་སྭཱ་ཧཱ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་<line/>
ནཱཾ། ཨཱ་ཧཱ་ར་སརྦ་ཏ་ཐཱ་ག་ཏེ་ནཻ་ཝི་དྱཻ་པཱུ་ཛ་ན་སྥ་ར་ཎ་ཡེ་ཧཱུཾ་སྭཱ་ཧཱ་ཞེས་བརྗོད་པར་བྱའོ། །ན་མཿ་ས་མནྟ་བུདྡྷ་ནཱཾ། ཨ་བྷི་སྨ་ར་ཡ། སྥ་ར་ཎ་ཨི་མཾ་ག་ག་ན་ཁཾ། དྷརྨ་དྷཱ་ཏུ་ཨཱ་ཤཱ་<line/>
</page>
<page index="22" id="12A">༄༅། །ཡ་ས་མནྟཱ་ཡ། སརྦ་ཏ་ཐཱ་ག་ཏ་པ་རི་ཤུདྡྷ་མཎྟ་ལེ་མ་མ་པྲ་ཎི་དྷི་པཱུ་ཛ་ན་མ་བེ་ལེན་དྷརྨ་དྷ་ཏུ། ཨ་དྷིཥྛ་ན་པ་ཙ་ཧཱུཾ་སྭཱ་ཧཱ་ཞེས་བརྗོད་དོ། །རྡོ་རྗེ་<line/>
དང་དྲིལ་བུ་གསིལ་བར་བྱའོ། །ཐལ་མོ་བཀན་ལ་མཛུབ་མོ་གཉིས་གུང་མོའི་རྒྱབ་ཏུ་ཅུང་ཞིག་བཀུག་པ་སྦྱར། སྲིན་ལག་དང་མཐེའུ་ཆུང་བསྣོལ་ལ་མཐེ་བོང་<line/>
ཅུང་ཞིག་བཀུག་པ་ནི། ཡོན་ཆབ་ཀྱི་ཕྱག་རྒྱའོ། །སོར་མོ་རྣམས་གུང་མོ་ལ་བརྟེན་ཏེ་ཅུང་ཟད་བཀུག་ལ་གུང་མོ་བསྒྲེང་བ་ནི། བདུག་སྤོས་ཀྱི་ཕྱག་རྒྱའོ། །སོར་མོ་<line/>
རྣམས་ཕན་ཚུན་བསྣོལ་ཏེ་ནང་དུ་བཅུག་ནས་མཛུབ་མོ་མཐེ་བོས་མནན་པ་ནི། མེ་ཏོག་གི་ཕྱག་རྒྱའོ། །མཐེ་བོང་དང་གུང་མོའི་སོར་མོ་རྩེ་སྤྲད་དེ་ལྷག་མ་ཁུ་ཚུར་<line/>
བཅངས་པ་ནི། མར་མེའི་ཕྱག་རྒྱའོ། །མི་འཇིགས་པའི་ཕྱག་རྒྱ་ལག་པ་གཡོན་པས་མཁྲིག་མ་བཏེག་པ་ནི། དྲིའི་ཕྱག་རྒྱའོ། །ཐལ་མོ་བཀན་པའི་ཟུར་སྦྱར་ཏེ་<line/>
མཐེའུ་ཆུང་གཉིས་གཤིབས་ནས་བསྒྲེང་བ་ནི། ལྷ་བཤོས་ཀྱི་ཕྱག་རྒྱའོ། །སྤྱི་བོར་ལག་པ་བསྐོར་ཏེ་ཐལ་མོ་ཁོང་སྟོང་སྦྱར་ནས་དཀྲོལ་བ། རྒྱ་ཆེན་པོའི་མཆོད་པ་<line/>
སྟེ༑ མཆོད་པའི་རྫས་རྣམས་རང་བཞིན་གྱིས་དག་པའི་ལྷ་མོས་རྫས་སྦྱངས་པའོ། །ན་མཿ་ས་མནྟ་བུདྡྷ་ནཱཾ། ཨ་བྷཱ་བ་སྭ་བྷཱ་བ་མུད་ག་ཏཱ་ནཱཾ། ནཱ་མ་པྲ་ཏྱེ་ཀ་བུདྡྷ་ཨཱཪྻ་<line/>
</page>
<page index="23" id="12B">ཤྲ་བ་ཀ་ནཱཾ། ན་མོ་བོ་དྷི་སཏྭ་ནཱཾ། ད་ཤ་བྷཱུ་མི་པྲ་ཏིཥྛི་ཏེ་ཤ་ར་ཎཱཾ། བོ་དྷི་སཏྭ་ཡ། མ་ཧཱ་སཏྭ་ནཱཾ། ཏདྱ་ཐཱ། ཨོཾ་ཁ་ཁ་ཁཱ་ཧི་ཁཱ་ཧི་དུཥྚ་སྭཱ་ཧཱ། ཀཱ་མ་ཀྲ་ཨ་སི་མུ་ས་ལ་པ་ར་ཤུ་པཱ་ཤ་ཧ་སྟ་ཡ།<line/>
ཙ་ཏུརྦྷཱུཛ། ཙ་ཏུརྨུ་ཁ། ཥ་ཊ་ཙ་ར་ཎ། གཙྪ་ཡ། སརྦ་བིགྷྷྣཾ་གྷཱ་ག་བི་ཀྲྀ་ཏཱི་ནཱཾ། སརྦ་བྷུ་ཏ་བྷ་ཡཾ་ཀ་ར་ཨཊྚ་ཧཱ་ས་ནི་རི་ཏེ་བྱཱ་གྷྲ་ཙརྨ་ནི་བ་ས་ནི། ཀུ་རུ་ཀུ་རུ་སརྦ་དྷརྨཱ་ནཱཾ། ཙྪིནྡ་ཙྪིནྡ་<line/>
སརྦ་མནྟ། བྷིནྡ་བིནད། པ་ར་མནྟ། ཨཱ་ཀཪྵ་ཡ་ཨཱ་ཀཪྵ་ཡ། སརྦ་བྷུ་ཏ། ནིརྨ་ཏ་ནིརྨ་ཐ། སརྦ་དུཥྚ་ན། པྲ་བེ་ཤ་ཡ་པྲ་བེ་ཤ་ཡ། མཎྜལ་མ་དྷྱེ་བྷྱེ་བ་ས་ཏྱ་ཛཱི་བི་ཏི་ན། ཀ་ར་<line/>
ཀ་ར་ཀུ་རུ་ཀུ་རུ་མ་མ་སརྦ་ཀཱཪྻཾ། ད་ཧ་ད་ཧ། པ་ཙ་པ་ཙ། མ་བི་ལམྦ། ས་མ་ཡཾ། ཨ་ནུ་སྨ་ར་ཧཱུཾ་ཧཱུཾ། སྥོ་ཊ་ཡ། སྥོ་ཊ་ཡ། སརྦ་ཥ་ཊ་པ་རི་པཱུ་ར་ཀ །ཧེ་བྷ་ག་ཝཱན། ཀིཉྩི་<line/>
རཱ་ཡ་སི༑ མ་མ་སརྦ་རྠཾ་སརྦ་སཱ་དྷ་ཡ། ཨ་མོ་གྷ། ཙཎྜ་གྷ། ཙཎྜ་མ་ཧཱ་རོ་ཥ་ཎཱ་སྥོ་ཊ་ཡ་ཧཱུཾ། ཏྲ་མ་ཏྲ་མ་ཧཱཾ་མཾ་ཞེས་པ་བདུན་ནམ་ཉི་ཤུ་རྩ་གཅིག་བརྗོད་པར་བྱ་སྟེ། སངས་རྒྱས་དང་<line/>
བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་བར་དམིགས་ལ་ལས་དང༌། རྣམ་པར་སྨིན་པ་དང༌། འཇིགས་པ་དང༌། གནོད་པ་དང༌། རྣམ་པར་འཚེ་བ་དང༌།<line/>
ནད་ལ་སོགས་པ་ཞི་བར་དམིགས་ཏེ་བཟླ་བར་བྱའོ། །དེ་ནས་གཏོང་བར་འདོད་པས་ཟློས་པའི་ཚེ་གདམས་པའི་ཚུལ་གྱིས་དབུལ་བར་བྱའོ། །འཕགས་པ་མི་གཡོ་བའི་<line/>
</page>
<page index="24" id="13A">༄༅། །གཟུངས་ལས། ལེའུ་བཞི་པའོ།། །།དེ་ནས་བཅོམ་ལྡན་འདས་ཀྱིས་རས་རིས་ཀྱི་ཆོ་ག་གསུངས་པ། ཤིང་བལ་ཤིན་ཏུ་<line/>
དྲི་མ་མེད་པ་ལ་བྲམ་ཟེའམ་གཙང་སྦྲ་དང་ལྡན་པའི་ཁྲུས་བྱས་ཏེ་དཀོན་མཆོག་གསུམ་ལ་གསོལ་བ་བཏབ་ལ་བརྟག་པར་བྱའོ། །རིགས་ངན་དམངས་རིགས་<line/>
ལ་སོགས་པའི་རས་དག་ནི། སྤང་བར་བྱའོ། །རས་དེ་གུར་གུམ་དང༌། གླ་རྩི་དང༌། ཨ་ག་རུ་ལ་སོགས་པའི་ཆུས་བཀྲུས་ཏེ་དག་པར་བྱའོ། །དེ་ནས་སྔགས་འདི་<line/>
གྲོ་གའམ་རས་ལ་བྲིས་ནས་གདགས་པར་བྱའོ། །ཨ་ཨཱ། ཨི་ཨཱི་ཨུའི་ཨཱུ། རྀ་རཱྀ། ལྀ་ལཱྀ། ཨེ་ཨཻ། ཨོ་ཨཽ། །ཀ་ཁ་ག་གྷ་ང༌། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་<line/>
ཐ་ད་དྷ་དང༌། པ་ཕ་བ་བྷ་མ། ཡ་ར་ལ་ཝ། ཥ་ཥ་ས་ཧཿ་ཀྵཿ་ཞེས་བྱ་བ་བྲིས་ཏེ་དགོད་པར་བྱའོ། །དེ་ནས་སྔགས་འདི་ལན་བདུན་བརྗོད་པར་བྱའོ། །ན་མཿ་ས་<line/>
མནྟ་བུདྡྷ་ནཱཾ། ཙཎྜ་མཧཱ་རོ་ཥ་ཎ། སྥོ་ཊ་ཡ་ཧཱུཾ། ཏྲ་ཐ་ཧཱཾ་མཾ། ཨོཾ་ཝཱ་ཀྱེ་དཾ་ན་མཿ་ཞེས་བྱ་བ་ལས་ཐམས་ཅད་འགྲུབ་པ་སྟེ། གུར་གུམ་དང༌། ཙནྡན་དང༌། གླ་རྩིའི་<line/>
ཆུ་ལ་བསྔགས་ཤིང་གཏོར་བར་བྱའོ། །དེ་ནས་རི་མོ་མཁན་ཁྲུས་དག་པར་བྱས་ཏེ་བྲམ་ཟེའི་རིགས་ཀྱིས་བྲི་བར་བྱའོ། །ཚོན་ནི། གསེར་དང༌། དངུལ་དང༌།<line/>
</page>
<page index="25" id="13B">ཟངས་དང༌། ལྕགས་རང་གིས་བྲི་བར་བྱ་བའམ། ཡང་ན་དཀར་རྩི་དང༌། མཚལ་དང༌། ལྡོང་རོས་དང༌། བ་བླ་དང༌། སྤང་མ་དང༌། མཐིང་ཤུན་དང༌། རྒྱ་སྐྱེགས་<line/>
དང༌། རྡོ་སོལ་དང༌། སྣག་ཚ་དང༌། དེ་ལ་སོགས་པའི་མཚོན་རྣམས་ལ་ཨ་ག་རུ་དང༌། དུ་རུ་ཀ་དང༌། ཙནྡན་དང༌། གླ་རྩི་དང༌། རྒྱ་སྤོས་ལ་སོགས་པ་རྣམས་<line/>
དང་སྦྱར་ལ་སྔགས་འདི་ལན་བདུན་བརྗོད་དེ་བྲི་བར་བྱའོ། །ན་མཿ་ས་མནྟ་བུདྡྷཱ་ནཱཾ། ཙཎྜ་མ་ཧཱ་རོ་ཥ་ཎ་སྥོ་ཏ་ཡ་ཧཱཾ། ཏྲ་ཐ་ཧཱཾ་མཾ། ཝཱ་ཀྱེ་ཧཱུཾ། ཨོཾ་ཨཱཿ་བི་ར་ཧཱུཾ།<line/>
ཁེ་ཙ་ར་མཾ་ཞེས་བརྗོད་ལ་བྲི་བར་བྱ་སྟེ། ཁྱད་པར་བཟང་པོ་འཛོམས་པའི་དུས་སུ་ཚུལ་ཁྲིམས་དང་ལྡན་ཞིང་དག་པ་ལ་ཁ་ཟས་བྱིན་ཏེ་སྤྱན་དབྱེ་བར་བྱའོ། །<line/>
བྲི་བ་ཡང་དེ་བཞིན་ཏེ། སྤྱན་འབྱེད་པའི་དུས་སུ་སྔགས་འདི་བརྗོད་དོ། །ན་མཿ་ས་མནྟ་བུདྡྷཱ་ནཱཾ། ཙནད་མ་ཧཱ་རོ་ཥ་ཎ་སྥོ་ཊ་ཡ་ཧཱུཾ། ཏྲ་ཐ་ཧཱུཾ་མཾ། ག་ག་ན་བ་ར་ལ་ཀྵ་ཎ།<line/>
ཀ་རུ་ཎ་མ་ཡ། སརྦ་ཏ་ཐཱ་ག་ཏ་ཙཀྵུཿ་ཨོཾ་ཨཱཿ་ཧཱུཾ་སྭཱ་ཧཱ་ཞེས་སྦྲང་རྩི་གསེར་གྱི་ཐུར་མ་ལ་བྱུགས་ལ་ལན་གསུམ་དུ་བྱུག་པར་བྱའོ། །བྲིས་སྐུ་ཚད་དང་ལྡན་པ་ཡོངས་<line/>
སུ་ཟིན་པ་དང༌། འབྲི་མཁན་ལ་ཇི་ལྟར་འདོད་པ་བཞིན་དུ་སྦྱིན་པར་བྱ་སྟེ། གསེར་རམ། དངུལ་ལམ། ཟངས་སམ། རྭའམ། རྡོ་བ་དག་ལས་བྱེད་ན་ཡང་དེ་བཞིན་དུ་<line/>
</page>
<page index="26" id="14A">༄༅། །བྱའོ༑ ༑གཟུགས་དང་སྐུའི་ཁྱད་པར་གྱི་རང་བཞིན་དང་རང་བཞིན་མ་ཡིན་པས་ཁྱད་པར་ཐ་དད་པ་དག་ཏུ་བྱ་སྟེ། རང་བཞིན་དང༌།<line/>
ལྡན་པ་ལ་བར་ཆད་ཞི་བར་བྱ་བའི་ཕྱིར་གཟུགས་སྐུ་ལས་ནི། ཡོངས་སུ་བསྒྱུར་ནས་བྱིན་གྱིས་བརླབ་པར་བྱའོ། །དེ་ནས་ཁྱད་པར་བཟང་པོའི་དུས་སུ་ཁང་<line/>
པ་བའི་རྣམ་ལྔས་བྱུགས་པར་བྱས་ཏེ་རས་རིས་དང༌། ཐང་ག་དང༌། པོ་ཏི་དང༌། གླེགས་བམ་ལ་སོགས་པ་མཎྜལ་གྱི་སྟེང་དུ་བཞུགས་སུ་གསོལ་ཏེ། སྤོས་<line/>
དང༌། མེ་ཏོག་དང༌། མར་མེ་དང༌། དྲི་དང༌། ལྷ་བཤོས་ལ་སོགས་པའི་མཆོད་པའི་ཁྱད་པར་དཔག་ཏུ་མེད་པ་བཤམས་ཏེ། གཏོར་མ་ཡང་དེ་བཞིན་དུའོ། །<line/>
གདུགས་དང༌། རྒྱལ་མཚན་དང༌། བ་དན་དང༌། བླ་རེ་ལ་སོགས་པ་ཡང་བྲི་བར་བྱའོ། །དེ་ནས་ཁྲོ་བོའི་སྐུ་དང་ལྡན་པས་སྔགས་བརྗོད་པར་བྱ་སྟེ། ན་མཿ་<line/>
ས་མནྟ་བུདྡྷཱ་ནཱཾ། ཨ་མོ་གྷ་ཨེ་ཧི། ཨ་པྲ་ཏི་ཧ་ཏ་ཨ་ཙ་ལ་ཙེ་ཏ་ཨེ་ནཾ་ཏ་ཀ་ནཱཾ། ཏིཥྛ་ཏིཥྛ། ཙུ་རུ་ཙུ་རུ། ཏ་དི་ཏ་དི། ཏ་ཊ་ཏ་ཊ། བིགྷྣཾ་གྷ་ཏ་ཡ། མཱ་ར་ཡ། ཁཱ་<line/>
ད་ཡ༑ སྥོ་ཊ་ཡ། ས་ཏཾ་ཙ་མེ། ཨ་ནུ་བནྡྷ་ཡ། ཨ་ཛྷཱཾ་ཀུ་རུ། ཨ་དྷ་ཧ་དྷ་ཧ་ནཾ་ཀྲ། ཀ་ཏ་ཀ་ཏ། མ་ཏ་མ་ཏ། ཧཾ་ཧཾ་མཾ་མཾ། ཨེ་ཏ་པ་ལ་ཨེ་ཏེ་བ་ལ། ཨེ་ཧི་མ་ཧཱ་ནུ་ནི་<line/>
</page>
<page index="27" id="14B">བི་ཤ་ན༑ ནཊྚ་ནཊྚ། ཨཱ་བེ་ཤ་ཡ་ཨཱ་བེ་ཤ་ཡ། ཟ་ཙ་ལེ་ཙེ་ཧ། ཏ་ཊ་ཏ་ཊ། ད་མ་ད་མ། ཕཊ་ཕཊ་ཅེས་འབུམ་བརྗོད་པར་བྱ་སྟེ། ལྷའི་སྐུ་གཉེས་ལ་ནི། བྱེ་བའོ། །ཞི་བ་<line/>
ནི༑ སྦྲུལ་པའི་སྐུ་སྟེ། སྔོན་དུ་ནི། དེ་བཞིན་ཤེས་པར་བྱའོ། །ཨ་ག་རུ་དང༌། དུ་རུ་ཀ་དང༌། ཙནྡན་དང༌། ག་བུར་དང༌། གླ་རྩི་དང༌། རྒྱ་སྤོས་ཀྱི་ཆུ་ལ། ན་མོ་རཏྣ་ཏྲ་ཡཱ་<line/>
ཡ༑ ན་མཿ་ཤཱཀྱ་མུ་ན་ཡེ། ཏ་ཐཱ་ག་ཏེ་བྷྱཿ། ཨརྷ་ད་བྷྱཿ། སམྱཀྶཾ་བུདྡྷ་ཡ། ཏདྱ་ཐཱ། མུ་ནི་མུ་ནི་མ་ཧཱ་མུ་ནི། ཨོཾ་ཛ་ཡེ་ཛ་ཡེ། ཝཱ་ཀྱེ་ཤེ་སྭཱ་ཧཱ། ཨོཾ་བཱ་ཀྱེ་བཾ་ཛ་ཡ།<line/>
ཨོཾ་ཝཱ་ཀྱེ་ནིཥྚེ་ཡེ། ཨོཾ་བཱ་ཀྱེ་ན་མ། ཨོཾ་བཱ་ཀྱེ་དཾ་ན་མཿ་ཨོཾ་ཨཱཿ་ཧཱུཾ་ཧཱཾ་མཾ་ཞེས་བྱ་བས་སྐུ་ཁྲུས་བྱའོ། །དེ་ནས་རོལ་མོ་བསྒྲག་པར་བྱ་སྟེ། རྫས་ལ་སྔགས་ཉི་ཤུ་རྩ་གཅིག་བཟླས་<line/>
ནས༑ ན་མཿ་ས་མནྟ་བུདྡྷ་ནཱ། ཧཾ་མཾ། ཨོཾ་ཨཱ་དྱ་ནུཏྤན་ན་ཏྭཏ་པྲ་བྷ་སྭ་ར་སུ་བི་ཤུདྡྷ། དྷརྨ་དྷ་ཏུ། སྭ་བྷཱ་ཝ་ཨཱཏྨ་ཀོཉ་ཧཾ་ཞེས་བྱ་བ་བརྗོད་པར་བྱའོ། །དེ་ནས་མཆོད་པ་<line/>
དཔག་ཏུ་མེད་པས་མཆོད་དེ། འདི་ནི། དེ་བཞིན་གཤེགས་པ་ཐམས་ཅད་ཀྱི་དམ་ཚིག་ཏུ་བརྗོད་པའི་གཟུངས་སྔགས་སོ། །ན་མ་སྟྲཻ་ཡ་དྷྭི་ཀཱ་ནཱཾ། སརྦ་ཏ་ཐཱ་ག་ཏཱ་ནཾ་<line/>
ཙཎྜ་ཙཎྜ། བ་ལ་བ་ལ། བ་ཏྲ་བ་ཏྲ། ཤཱནྟེ་ཤཱནྟེ། ཧ་ལ་ཧ་ལ། བ་ར་བ་ར། མ་རཱ་ཎ་མ་རཱ་ཎ། བཛྲ་ད་ལ་སྥོ་ཊ་མ། ལི་ཏི་ཏ་ཤི་ཁ་ར། ས་མནྟ་བཛྲཱ་ཎི་ཛྭ་ལ་ཛྭ་ལ།<line/>
</page>
<page index="28" id="15A">༄༅། །ན་མོསྟུ་ཏེ། ཨ་མོ་གྷ་ཙཎྜ་མ་ཧཱ་རོ་ཥ་ཎ་ས་སཾ་ར་ཎ་ར་ཎ། ཧཾ་ཧཱུཾ་ལ་བཛྲ་སྥོ་ཊ་མཾ་སྭཱ་ཧཱ། ན་མསྟྲཻ་ཡ་དྷྭི་ཀཱ་ནཱཾ་ཏ་ཐཱ་ག་ཏཱ་ནཱཾ་སརྦ་ཏྲ་ཡ་པྲ་ཏི་ཧ་ཏ་ཏཱཔྟཱ་<line/>
དྷརྨ་ཏཱ་བ་ལཱི་ནཱཾ། ཨཾ་ཨ། ས་མ་ས་མནྟོ་ཨ་ནཱཾ་ཏ་ཏཱཔྟཱི་ཤཱ་ས་ནི། ཧ་ར་ཧ་ར། སྨ་ར་སྨ་ར་ཎ། པི་ཀ་ཏ་རཱ་ག །བུདྡྷ་དྷརྨ་ཏེ། ས་ར་ས་ར། ས་མ་བ་ལཱ། ཧ་ས་ཧ་ས། ཏྲ་<line/>
ཡ་ཏྲ་ཡ༑ ག་ག་ན་མ་ཧཱ་བ་ར་ལཀྵ་ཎེ་ཛྭ་ལ་ཛྭ་ལ་ན་སཱ་ག་རེ་སྭཱ་ཧཱ། ན་མཿ་ས་མནྟ་བུདྡྷཱ་ཡ། ན་མཿ་སརྦ་བུདྡྷ་བོ་དྷི་ས་ཏྭ་ནཱཾ། ཨོཾ་ཨ་ར་ཛེ་བི་ར་ཛེ། མ་ཧཱ་བི་ར་ཛེ། མ་ཧཱ་བི་<line/>
ར་ཛེ༑ སྭ་ར་ཏེ་སྭ་ར་ཏེ། ཏྲ་ཡི་ཏྲ་ཡི། བི་དྷ་མི་ན། སཾ་བྷཾ་ཛ་ནི་ར་མ་ཏི། སིདྡྷ་ཨ་ཏྲེཾ་ཏྲེཨཾ་སྭཱ་ཧཱ་ཞེས་བརྗོད་དོ། །འདི་ནི། དེ་བཞིན་གཤེགས་པ་ཐམས་ཅད་ཀྱི་སྐུ་དང༌།<line/>
གསུང་དང༌། ཐུགས་རྣམ་པར་དག་པའི་གཟུངས་ཏེ། ལན་གཅིག་བརྗོད་པ་ཙམ་གྱིས་ཀྱང་ལྷ་དང༌། སྔགས་དང༌། ཕྱག་རྒྱ་ཐམས་ཅད་རྣམ་པར་དག་པར་འགྱུར་<line/>
རོ༑ ༑དེ་བཞིན་གཤེགས་པའི་དམ་ཚིག་གསུམ་དང་ལྡན་པའི་གཟུངས་འདིས་ལྷ་དང༌། སྔགས་དང༌། ཕྱག་རྒྱ་བཅིངས་པ་རྣམས་ནུས་པ་དང་ལྡན་པར་འགྱུར་རོ། །<line/>
ལྷ་དང༌། སྔགས་དང༌། ཕྱག་རྒྱ་རྣམས་ཀྱིས་ལྟས་དང་མཚན་མ་བར་ཆད་མེད་པར་འགྱུར་རོ། །སྲོད་དང་ཐོ་རངས་ལ་དེ་བཞིན་གཤེགས་པ་ཐམས་ཅད་ཀྱི་དམ་ཚིག་<line/>
</page>
<page index="29" id="15B">གི་གཟུངས་འདི་རྗེས་སུ་བརྗོད་པར་བྱའོ། །དེ་བཞིན་གཤེགས་པ་ཐམས་ཅད་ཀྱི་དམ་ཚིག་གསུམ་པ་བཀོད་པའི་ཁྲུས་འདི་ལ་བརྩོན་པར་བྱའོ། །ན་མཿ་ས་མནྟ་དུ་དྷ་ནཱཾ། ཏདྱ་ཐཱ།<line/>
ཨོཾ་ཨི་ཧོ་ཤུདྡྷེ་ཤུདྡྷེ། མཾ་ཧོ་ཤུདྡྷེ་ཤུདྡྷེ། རཾ་ཧོ་ཨཾ་ཤུདྡྷེ་ཤུདྡྷེ། ཨ་ཤུ་མཾ་བི་ཤུདྡྷེ་ཤུདྡྷེ་ས་མ་ཡ་སྭཱ་ཧཱ་ཞེས་བརྗོད་དོ། །འདི་ནི། དེ་བཞིན་གཤེགས་པ་ཐམས་ཅད་ཀྱི་དམ་<line/>
ཚིག་གསུམ་བཀོད་པའི་གཟུངས་ཏེ། ཆུ་ལ་སྔགས་བཟླས་ནས་ཁྲུས་བྱས་ན། སྡིག་པ་ཀུན་འདག་པར་འགྱུར་རོ། །རྨི་ལམ་ངན་པ་དང༌། ལྟས་ངན་པ་དང༌། མཚན་<line/>
མ་ངན་པ་དང༌། དུས་མ་ཡིན་པར་འཆི་བའི་དུས་བྱེད་པར་མི་འགྱུར་རོ། །རིམས་དང༌། འབྲུམ་བུ་དང༌། ལྷ་གོར་དང༌། འབྲས་དང༌། ཤུ་བ་དང༌། འོག་བའི་ནད་<line/>
དང༌། འཚེ་བ་ལས་ཐར་བར་འགྱུར་རོ། །འཕགས་པ་མི་གཡོ་བའི་གཟུངས་ལས། ལེའུ་ལྔ་པའོ།། །།དེ་ནས་བཅོམ་ལྡན་འདས་ཀྱིས་ལྷ་དང༌། ཀླུ་དང༌།<line/>
གནོད་སྦྱིན་དང༌། སྲིན་པོ་དང༌། མིའམ་ཅི་དང༌། ལྟོ་འཕྱེ་ཆེན་པོ་ལ་སོགས་པ་ཚར་གཅོད་པའི་དཀྱིལ་འཁོར་གྱི་འཁོར་ལོའི་རྣམ་པ་གསུངས་པ། དང་པོ་ཆོས་ཀྱི་དབྱིངས་<line/>
ཀྱི་རང་བཞིན་གྱི་ཨེའི་རྣམ་པ་ཅན་གྱི་ནམ་མཁའོ། །རླུང་གི་དཀྱིལ་འཁོར་སྔོན་པོ་གཞུ་ལྟ་བུ་བ་དན་ཅན་ཡཾ་ལས་བྱུང་བའོ། །ཆུའི་དཀྱིལ་འཁོར་གངས་ལྟར་དཀར་བའི་<line/>
</page>
<page index="30" id="16A">༄༅། །ཟླུམ་པོ་བུམ་པ་ཅན་བཾ་ལས་སོ། །སའི་དཀྱིལ་འཁོར་གསེར་གྱི་མདོག་ཅན་གྲུ་བཞི་རྡོ་རྗེ་ཅན་ལཾ་ལས་བྱུང་བའོ། །དེའི་སྟེང་དུ་རི་རབ་རིན་པོ་ཆེ་<line/>
སྣ་བཞི་ལས་གྲུབ་པའི་ཚད་དང་ལྡན་པ་ཨོཾ་ལས་བྱུང་བའོ། །མེའི་དཀྱིལ་འཁོར་དམར་པོ་གྲུ་གསུམ་པ་འབར་བ་དང་བཅས་པ་རཾ་ལས་སོ། །དེའི་ནང་དུ་བྷྲུཾ་ཁ་དོག་<line/>
སྣ་ཚོགས་ལས་བྱུང་བའི་ཁང་བུ་བརྩེགས་པ་གྲུ་བཞི་དང་བཅས་པའི་རིན་པོ་ཆེ་སྨྲ་ལྔ་ལས་གྲུབ་པ་ནི། ཤེལ་དང༌། བཻ་ཌཱུཪྻ་དང༌། བྱི་རུ་དང༌། ཨིནྡྲ་ནཱི་ལ་དང༌།<line/>
གསེར་ལས་གྲུབ་པའོ། །དེའི་ནང་སྣ་ཚོགས་པའི་པདྨ་འདབ་མ་བརྒྱད་པའི་གདན་ནོ། །ཤར་གྱི་འདབ་མ་ནི། ཤེལ་ལས་གྲུབ་པའོ། །ལྷོའི་འདབ་མ་ནི། བཻ་ཌཱུཪྻ་<line/>
ལས་གྲུབ་པའོ། །ནུབ་ཀྱི་འདབ་མ་ནི། ཕྱི་རུ་ལས་གྲུབ་པའོ། །བྱང་གི་འདབ་མ་ནི། ཨིནྡྲ་ནཱི་ལ་ལས་གྲུབ་པའོ། །མཚམས་རྣམས་ཀྱང་ཤེལ་དང༌། བཻ་ཌཱུཪྻ་དང༌། བྱི་<line/>
རུ་དང༌། ཨིནྡྲ་ནཱི་ལ་ལས་གྲུབ་པའོ། །དབུས་སུ་ནི། ཚོགས་བདག་གླང་སྣའི་སྟེང་དུ་སྣ་ཚོགས་པའི་འདམ་སྐྱེས་དང་ཉི་མའི་གདན་ནོ། །ཤར་དུ་བརྒྱ་བྱིན། ལྷོར་ལྷ་ཆེན་<line/>
པོ༑ ༑ནུབ་ཏུ་ཁྱབ་འཇུག །བྱང་དུ་ཐགས་བཟང་རིས་སོ། །ཤར་ལྷོ་མཚམས་སུ་ཚངས་པ། ལྷོ་ནུབ་མཚམས་སུ་གཞོན་ནུ། ནུབ་བྱང་དུ་དགའ་བྱེད། བྱང་ཤར་དུ་ཀུན་<line/>
</page>
<page index="31" id="16B">རྒྱལ་བ་སྟེ། ལྷ་ཆེན་པོ་བརྒྱད་ཀྱི་སྟེང་དུ་པདྨ་དང་ཉི་མའི་གདན་ནོ། །ཡི་གེ་རཾ་ལས་བྱུང་བའི་ཉི་མ་དང༌། མཾ་ལས་བྱུང་བའི་ཤེས་རབ་ཀྱི་མཚན་མ་མཾ་དང་ལྡན་པ་ལས་བཅོམ་<line/>
ལྡན་འདས་དེ་བཞིན་གཤེགས་པའི་བདག་ཉིད་ཀྱི་མི་གཡོ་བ་ནམ་མཁའི་མདོག་ཅན། ཉི་མའི་སྙིང་པོ་ལ་པུས་མོ་རེག་ཅིང་བཞུགས་པའོ། །རིན་པོ་ཆེའི་རྒྱན་དང་ལྡན་<line/>
པའི་བཅོམ་ལྡན་འདས་ནམ་མཁའ་མ་ལུས་པ་འོད་ཀྱིས་འགེངས་པ། ཕྱག་གཡས་ན་རལ་གྲི་པ་སྣམས་པ། གཡོན་ན་ཀླུའི་རྒྱལ་པོའི་ཞགས་པ་བསྣམས་པ། ཕུ་ཕུ་<line/>
ཞེས་བྱ་བའི་སྒྲ་འདོན་པའོ། །ཤར་དུ་བཅོམ་ལྡན་འདས་རྡོ་རྗེའི་རིགས་ཡི་གེ་ཙཾ་ལས་བྱུང་བའི་ཤེས་རབ་ཀྱི་མཚན་མ་ཙམ་དང་ལྡན་པ་ལས་བཅོམ་ལྡན་འདས་<line/>
རྡོ་རྗེའི་རིགས་ཀྱི་བདག་ཉིད་ཅན་གྱི་མི་གཡོ་བ་ཤེལ་གྱི་མདོག་ཅན། ཉི་མའི་སྙིང་པོ་ལ་བུས་མོ་རེག་ཅིང་བཞུགས་པ། རིན་པོ་ཆེའི་རྒྱན་དང་ལྡན་པའོ། །བཅོམ་ལྡན་འདས་<line/>
ནམ་མཁའ་མ་ལུས་པ་འོད་ཀྱིས་འགེངས་པ། ཕྱག་གཡས་ན་རལ་གྲི་བསྣམས་པ། གཡོན་ན་ཀླུ་ནོར་རྒྱས་བསྣམས་པ། ཕུ་ཕུ་ཞེས་བྱ་བའི་སྒྲ་འདོན་<line/>
བའོ༑ ༑ལྷོར་བཅོམ་ལྡན་འདས་རིན་པོ་ཆེའི་རིགས་ཡི་གེ་དྷཱི་ལས་བྱུང་བའི་ཤེས་རབ་ཀྱི་མཚན་མ་དྷཱི་དང་ལྡན་པ་ལས་བཅོམ་ལྡན་འདས་རིན་པོ་ཆེའི་རིགས་ཀྱི་བདག་ཉིད་<line/>
</page>
<page index="32" id="17A">༄༅། །མི་གཡོ་བ་བཻ་ཌཱུཪྻའི་མདོག་ཅན། ཉི་མའི་སྙིང་པོ་ལ་པུས་མོ་རེག་ཅིང་བཞུགས་པ། རིན་པོ་ཆེའི་རྒྱན་དང་ལྡན་པའི་བཅོམ་ལྡན་འདས་ནམ་<line/>
མཁའ་མ་ལུས་པ་འོད་ཀྱིས་འགེངས་པ། ཕྱག་གཡས་ན་རལ་གྲི་བསྣམས་པ། གཡོན་ན་ཀླུའི་རྒྱལ་པོའི་ཞགས་པ་བསྣམས་པ། ཕུ་ཕུ་ཞེས་བྱ་བའི་སྒྲ་འདོན་<line/>
པའོ། །ནུབ་ཏུ་བཅོམ་ལྡན་འདས་པདྨའི་རིགས་ཡི་གེ་མཾ་ལས་བྱུང་བའི་ཤེས་རབ་ཀྱི་མཚན་མ་མཾ་དང་ལྡན་པ་ལས་བཅོམ་ལྡན་འདས་པདྨའི་རིགས་ཀྱི་བདག་ཉིད་<line/>
ཅན་གྱི་མི་གཡོ་བ་བྱི་རུའི་མདོག་ཅན། ཉི་མའི་སྙིང་པོ་ལ་ཕུས་མོ་རེག་ཅིང་བཞུགས་པ། རིན་པོ་ཆེའི་རྒྱན་དང་ལྡན་པའི་བཅོམ་ལྡན་འདས་ནམ་མཁའ་མ་ལུས་<line/>
པ་འོད་ཀྱིས་འགེངས་པ། གཡས་ན་རལ་གྲི་བསྣམས་པ། གཡོན་ན་ཀླུ་ཆུ་ལྷ་བསྣམས་པ། ཕུ་ཕུ་ཞེས་བྱ་བའི་སྒྲ་འདོན་པའོ། །བྱང་དུ་བཅོམ་ལྡན་འདས་<line/>
ལས་ཀྱི་རིགས་ཡི་གེ་ཧཾ་ལས་བྱུང་བའི་ཤེས་རབ་ཀྱི་མཚན་མ་ཧཾ་དང་ལྡན་པ་ལས་བཅོམ་ལྡན་འདས་ལས་ཀྱི་རིགས་ཀྱི་བདག་ཉིད་ཅན་གྱི་མི་གཡོ་བ་ཨིནྡྲ་ནཱི་<line/>
ལའི་མདོག་ཅན། ཉི་མའི་སྙིང་པོ་ལ་པུས་མོ་རེག་ཅིང་བཞུགས་པ། རིན་པོ་ཆེའི་རྒྱན་དང་ལྡན་པའི་བཅོམ་ལྡན་འདས་ནམ་མཁའ་མ་ལུས་པ་འོད་ཀྱིས་<line/>
</page>
<page index="33" id="17B">འགེངས་པ། ཕྱག་གཡས་ན་རལ་གྲི་བསྣམས་པ། གཡོན་ན་ཀླུ་རིགས་ལྡན་བསྣམས་པ། ཕུ་ཕུ་ཞེས་བྱ་བའི་སྒྲ་འདོན་པའོ། །ཤར་ལྷོ་མཚམས་སུ་རཾ་ལས་བྱུང་བའི་ཏྲི་<line/>
ཤཱུ་ལ་རཾ་གྱིས་མཚན་པ་དང་ལྡན་པའི་ཞལ་གཅིག་ཕྱག་བཞི་པའི་ཁམས་གསུམ་རྣམ་པར་རྒྱལ་བ་གཡས་ཀྱི་དང་པོ་ན་ཏྲི་ཤཱུ་ལ། གཡོན་གྱི་དང་པོ་ན་ཀླུ་མཐའ་ཡས་ཀྱི་<line/>
བུ༑ གཡས་གཡོན་གྱི་འོག་མ་ན་རྡོ་རྗེ་དང་ཐོད་པ་བསྣམས་པའོ། །ལྷོ་ནུབ་མཚམས་སུ་ཥཾ་ལས་བྱུང་བའི་དབྱུག་ཐོ་ཥཾ་གྱིས་མཚན་པ་དང་ལྡན་པའི་ཞལ་གཅིག་ཕྱག་<line/>
བཞི་པའི་གཤིན་རྗེའི་གཤེད་པོ་བཻ་ཌཱུཪྻའི་མདོག་ཅན། གཡས་ཀྱི་དང་པོ་ན་རྡོ་རྗེའི་དབྱུག་ཐོ། གཡོན་གྱི་དང་པོ་ན་ཀླུ་དགའ་བོ་བསྣམས་པའོ། །གཡས་གཡོན་གྱི་<line/>
འོག་མ་གཉིས་ན་ཐོ་བ་ཕུར་བུ་བསྣམས་པ། ནུབ་བྱང་མཚམས་སུ་ཎ་ལས་བྱུང་བའི་ཁ་ཊྭཱཾ་ག་ཎས་མཚན་པ་དང་ལྡན་པའི་ཞལ་གཅིག་ཕྱག་བཞི་པའི་རྟ་མགྲིན་<line/>
བྱི་རུའི་མདོག་ཅན། གཡས་ཀྱི་དང་པོ་ན་ཁ་ཊྭཱཾ་ག །གཡོན་གྱི་དང་པོ་ན་ཀླུ་པདྨ་ཆེན་པོ་བསྣམས་པ། གཡས་གཡོན་གྱི་འོག་མ་ན་ལྕགས་སྒྲོག་བསྣམས་པའོ། །བྱང་<line/>
ཤར་མཚམས་སུ་ཧཱུཾ་ལས་བྱུང་བའི་བེ་ཅོན་ཧཱུཾ་གིས་མཚན་པ་དང་ལྡན་པའི་ཞལ་གཅིག་ཕྱག་བཞི་པའི་བདུད་རྩི་འཁྱིལ་བ་ཨིནྡྲ་ནཱི་ལའི་མདོག་ཅན། གཡས་དང་པོ་ན་<line/>
</page>
<page index="34" id="18A">༄༅། །བེ་ཅོན། གཡོན་གྱི་དང་པོ་ན་ཀླུ་སྟོབས་ཀྱི་རྒྱུ་བསྣམས་པ། གཡས་གཡོན་གྱི་ཐ་མ་གཉིས་བསྣོལ་ནས་བསྡིགས་པའོ། །ཤར་ལྷོའི་གྲུ་<line/>
ཆད་ལ་ལྷ་མོ་བདུག་པ་མ་མདོག་མཐིང་ག་པོག་ཕོར་འཛིན་པ་དང་ལྡན་པ། ལྷོ་ནུབ་ཏུ་ལྷ་མོ་མེ་ཏོག་མ་མདོག་དཀར་མོ་མེ་ཏོག་འཛིན་པ་དང་ལྡན་པའོ། །ནུབ་བྱང་དུ་ལྷ་<line/>
མོ་མར་མེ་མ་དམར་མོ་མར་མེ་འཛིན་པ། བྱང་ཤར་དུ་ལྷ་མོ་དྲི་ཆབ་མ་ལྗང་གུ་དྲི་ཆུ་བསྣམས་པའོ། །དེ་དག་ནི། གཞོན་ནུ་ལང་ཚོ་ལ་བབ་པ། མཛེས་པའི་ཚུལ་<line/>
ཅན་ཧཱུཾ་ལས་བསྐྱེད་པར་བྱའོ། །ཤར་ཕྱོགས་སུ་ལྷ་མོ་རྟའི་གདོང་ཅན་ཁ་དོག་དཀར་པོ་ལྕགས་ཀྱུ་བསྣམས་པའོ། །ལྷོ་ཕྱོགས་སུ་ལྷ་མོ་གསེར་གྱི་མདོག་ཅན་<line/>
ཞགས་པ་འཛིན་པའོ། །ནུབ་ཕྱོགས་སུ་ལྷ་མོ་དམར་མོ་ལྕགས་སྒྲོག་འཛིན་པའོ། །བྱང་ཕྱོགས་སུ་ལྷ་མོ་ལྗང་གུ་དྲིལ་བུ་འཛིན་པའོ། །དེ་དག་ནི། ཅུང་ཞིག་<line/>
ཁྲོས་པའི་ཚུལ་ཅན་གྱི་ཕཊ་ལས་བསྐྱེད་པར་བྱ་སྟེ། ཆོས་ཀྱི་དབྱིངས་ཀྱི་རང་བཞིན་ལ་ཡོངས་སུ་གནས་པར་བསྒོམ་པར་བྱའོ། །དེ་ནས་བཅོམ་ལྡན་འདས་<line/>
ཀྱིས་ཡང་དག་པར་བརྗོད་པའི་གཟུངས་འདི་གསུངས་སོ། །ན་མཿ་ས་མནྟ་བུདྡྷཱ་ནཱཾ། ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། ན་མཿ་ས་མནྟ་བཛྲཱ་ནཱཾ། ཏྲཻ་ལོ་ཀྱ་བི་ཛ་ཡ་ཧཱུཾ་ཕཊ།<line/>
</page>
<page index="35" id="18B">ན་མཿ་ས་མནྟ་བཛྲཱ་ཎཱཾ། ཨ་ཀྲོ་དྷེ་ཀ་ཡ་མནྟ་ཀ་ཧཱུཾ་ཕཊ། ན་མཿ་ས་མནྟ་བཛྲཱ་ཎཱཾ། བཛྲ་ཀྲོ་དྷ་ཧ་ཡ་གྲཱི་བ་ཧུ་ལུ་ཧུ་ལུ་ཧཱུཾ་ཕཊ། ན་མཿ་ས་མནྟ་བཛྲཱ་ཎཱཾ། ཏྲ་ཐ་ཨ་མོ་གྷ་ཨ་མྲྀ་ཏ་ཀུཎྜ་ལི་<line/>
ཧཱུཾ་ཕཊ༑ ན་མཿ་ས་མནྟ་བུདྡྷཱ་ནཱཾ། ཏྲ་ཐ་བཛྲ། ཨ་ཙ་ལ་ཙེ་ཏ་ད་ཧ་ད་ཧ་ཧཱུཾ་ཕཊ། ན་མཿ་ས་མནྟ་བུདྡྷཱ་ནཱཾ། ཏྲ་ཐ་རཏྣ་ཨ་ཙ་ལ་པ་ཙ་ཧཱུཾ་ཕཊ། ན་མཿ་ས་མནྟ་བུདྡྷཱ་ནཱཾ། ཏྲ་ཐ་པདྨ་ཨ་ཙ་<line/>
ལ་ཙ་ལ་བནྡྷཱ་ཧཱུཾ་ཕཊ། ན་མཿ་ས་མནྟ་བུདྡྷཱ་ནཱཾ། ཏྲ་ཐ་ཨ་མོ་གྷ་ཀརྨ་ཨ་ཙ་ལ་ཧ་ན་ཧ་ན་ཧཱུཾ་ཕཊ་ཅེས་བྱ་བ་གསུངས་ཏེ། ལྷ་དང༌། ལྷ་མ་ཡིན་དང༌། མི་འམ་ཅི་དང༌། ལྟོ་འཕྱེ་<line/>
ཆེན་པོ་དང༌། ལྷ་དང༌། ཀླུ་དང༌། མ་རུངས་པ་དང༌། སྡང་བ་རྣམས་ཞི་བར་བྱེད་ཅིང་སྡིག་པ་དམན་པའི་ལས་རྣམས་འདག་པར་འགྱུར་རོ། །འཕགས་པ་མི་གཡོ་<line/>
བའི་གཟུངས་ལས། ལེའུ་དྲུག་པའོ།། །།དེ་ནས་བཅོམ་ལྡན་འདས་ཀྱིས་འཁོར་གྱི་ནང་དུ་གཟུངས་སྔགས་འདི་བཀའ་སྩལ་ཏོ། །ན་མཿ་ས་<line/>
མནྟ་བུདྡྷཱ་ནཱཾ། ཙཎྜ་མ་ཧཱ་རོ་ཥ་ཎ་ཨ་ཙ་ལ་ཀ་ན། ཙཎྜ་ཙཎྜ། ན་ཏ་ན་ཏ། མ་ཏ་ཊ་མ་ཏ་ཊ། མོ་ཊ་ཏ་མོ་ཊ་ཏ། ཤ་ཏ་ཤ་ཏ། ཊ་ཏ་ཊ་ཏ། ཧ་ན་ཧ་ན། ད་ཧ་ད་ཧ། མོ་ཧ་མོ་ཧ།<line/>
མོ་ཧ་སརྦ་པཱ་པཾ་ཀ་ར། ཧ་ས་ཧ་ས། བཛྲ་ཧ་ས་ཨ་མོ་གྷ་ཀུ་རུ། ཧ་ས་ཧ་ས། མརྟ་མརྟ། གརྫ་གརྫ། བནྡྷ་བནྡྷ། ཧ་ན་ཧ་ན། ཏིཥྛ་ཏིཥྛ། ཨཱ་བི་ཤ་ཡ་ཨཱ་བི་ཤ་ཡ། མ་ཧཱ་<line/>
</page>
<page index="36" id="19A">༄༅། །མནྟྲ་པ་ལ་ཀ །དུ་ན་དུ་ན། ཏི་ནི་ཏི་ནི། ཁ་ད་ཁ་ད། སརྦ་བིགྷྣཱཾ། མཱ་ར་ཡ་མཱ་ར་ཡ། སརྦ་དུཥྚཱཾ། བྷཀྵ་བྷཀྵ། སརྦ་བིགྷྣཱཾ། ཀུ་རུ་ཀུ་རུ། མ་ཧཱ་<line/>
བི་ཤྭ༑ སརྦ་པཱ་པཾ། མ་ཧཱ་བཛྲ། སྥོ་ཊ་ཡ་སྥོ་ཊ་ཡ། ཧཱིཿ་བ་ལི་ཏ་ར་གྷ་ན་ཏ་ཀ། ཧཱུཾ་ཧཱུཾ་མཾ་མཾ་ཧཾ་ཧཾ། ན་མཿ་ས་མནྟ་བུདྡྷཱ་ནཱཾ། མ་ཧཱ་ཙཎྜ་མ་ཧཱ་རོ་ཥ་ཎཱ་ཡ། ཨ་མོ་གྷ་ཨེ་ཧི།<line/>
ཨ་པྲ་ཏི་ཧ་ཏ་ཨེ་ཧི། ཨ་ཙ་ལེ་ཙེ་ཏ་ཨ་ནནྟ་ཀ་ནཱཾ། ཏིཥྛ་ཏིཥྛ། ཙ་རུ་ཙ་རུ། ཏ་དི་ཏ་དི། ཏ་ཊ་ཏ་ཊ། བིགྷྣཱ་གྷཱ་ཏ་ཡ། མཱ་ར་ཡ། ཁཱ་ད་ཡ། སྥོ་ཊ་ཡ། ས་ཙ་མེ། ཨ་ནུ་བནྡྷ་<line/>
ཨཱ་ཛྙཱ་ཀུ་རུ་ཀུ་རུ། ཨ་ཧ་ས། ཨ་ད་ན། ཀྲ་ཀ་ཏ་མ་ཊ། མ་ཊ་མ་ཊ། ཧཾ་ཧཾ། ཨ་ཏི་པ་ལ་ཨི་ཏི་མ་ཧཱ་གུ་ཎ་བ་ཤི་ན། ནཊྚ་ནཊྚ་ཏ། ཨཱ་བི་ཤ་ཡ། ཨ་ཙ་ལ་ཙེ་ཏ། སརྦ་ཏྲ་<line/>
ཨ་ནུཏྟ་རེ། ཀ་ཙེ་ཏ་ཏ་ཊ་ཏ་ཊ། ཌ་མ་ཌ་མ། ཧཾ་ཧཾ་མཾ་མཾ་ཕཊ་ཕཊ་ཧཱུཾ། ན་མཿ་ས་མནྟ་བཛྲ་ཎཱཾ། ཏྲ་ཨ་མོ་གྷ་ཙཎྜ་མ་ཧཱ་རོ་ཥ་ཎ་སྥོ་ཊ་ཡ་ཧཱུཾ། ཏྲ་མ་ཡ་ཏྲ་མ་ཡ་ཧཱུཾ་ཏྲ་ཊ།<line/>
ཧཾ་མཾ༑ ཨོཾ་བ་ལི་ཏཾ་ཏེ་ཛོ་བ་ལིཾ་སྭཱ་ཧཱ། ན་མཿ་ས་མནྟ་བུདྡྷཱ་ནཱཾ། ཙཎྜ་མ་ཧཱ་རོ་ཥ་ཎ། ཨ་ཙ་ལ་ཙེ་ཏ། སྥོ་ཊ་ཡ་སྥོ་ཊ་ཡ་ཧཱུཾ། ཨ་ས་མནྟི་ཀ་ཏྲ་ཏ། མ་ཧཱ་པ་ལ། ཥ་ཊ་པཱ་<line/>
ར་མནྟྲཾ༑ ཨཾ་ཨཾ་ཧཱུཾ་ཧཾ། ཤུདྡྷ་ཏྲཻ་ལོ་ཀྱ་ཏུ་ཤྱེཾ་ཏུ་བཛྲ། ཨ་པྲ་ཏ་ཧ་ཏེ་བི་ལི་བྷྱཿ་ན་མོ་ཛ་ལ་ཡ་ཏྲ་ཏ། ཨཊྚ་ཧ་ས་ན་མཾ་ཧཱཾ་སྭཱ་ཧཱ་ཞེས་གསུངས་མ་ཐག་ཏུ་འཛམ་བུ་གླིང་ན་<line/>
</page>
<page index="37" id="19B">གནས་པའི་ལྷ་དང༌། ལྷ་མ་ཡིན་དང༌། ཀླུ་དང༌། གནོད་སྦྱིན་དང༌། སྲིན་པོ་དང༌། མི་འམ་ཅི་དང༌། ལྟོ་འཕྱེ་ལ་སོགས་པ་ཐམས་ཅད་སྲེག་ཅིང་ས་ལ་འགྱེལ་བར་གྱུར་<line/>
ཏོ༑ ༑དེ་ནས་ཆོ་ག་གསུངས་སོ། །ལྕགས་སྣ་ལྔ་ལས་བྱས་པའི་རལ་གྲི་ཁྲུ་ཚད་གསུམ་པ་བྱས་ཏེ་སྔགས་ཀྱི་ཕྲེང་བ་མཾ་ཧཾ་ཞེས་བྱ་བ་བཀོད་ལ། ཁྲུ་དོ་དང་ལྡན་པའི་སྤོས་<line/>
ཀྱི་མཎྜལ་བྱས་ཏེ་མཆོད་པའི་རྫས་དང་ལྡན་པའི་དྲི་བཞག་སྟེ་གཟུངས་སྔགས་འདི་ཁྲི་ཕྲག་ཏུ་བརྗོད་ཅིང་བཟླས་ན། རལ་གྲི་ནམ་མཁའ་ལ་འཕགས་པར་འགྱུར་<line/>
རོ༑ ༑དེ་ནས་གཡུལ་དུ་ཞུགས་ན་དཔག་བསམ་གྱི་ཤིང་ཡང་དུམ་བུ་དུམ་བུར་གཅོད་པར་འགྱུར་ཏེ། གཡུལ་ལས་རྒྱལ་བར་བྱེད་དོ། །ལྕགས་སྣ་ལྔ་ལས་བྱས་པའི་<line/>
ལྷུང་བཟེད་བྱས་ཏེ་མཾ་ཧཾ་ཞེས་བྱ་བའི་ཡི་གེ་བཀོད་དེ། གསེར་དང༌། དངུལ་དང༌། ཟངས་ལས་བྱས་པའི་བུམ་པར་གདུགས་དང༌། རྒྱལ་མཚན་དང༌། དཔལ་བེའུ་<line/>
དང༌། མེ་ཏོག་དང༌། འཁོར་ལོ་དང༌། ཉ་དང༌། དུང་གཡས་སུ་འཁྱིལ་བ་རྣམས་དང༌། བྱི་རུ་བཅུག་པའམ། ཡང་ན་ཟངས་ལ་བྱི་རུ་བཅུག་པར་བྱས་ལ་གཟུངས་<line/>
སྔགས་འདི་གྲོ་གའམ་རས་ལ་བྲིས་ཏེ་ཁོང་པའམ་མགུལ་དུ་བཏགས་ནས་གཟུངས་སྔགས་བྱེ་བ་བཟླས་ན། ལྷུང་བཟེད་ནམ་མཁའ་ལ་འཕགས་ཏེ། གསོལ་བ་<line/>
</page>
<page index="38" id="20A">༄༅། །བཏབ་ན་འདོད་པའི་ཡོན་ཏན་ཅི་འདོད་པ་འབྱུང་སྟེ། ལྗོན་པའི་ཤིང་བཞིན་ནོ། །ནམ་མཁའི་ཏྲི་ཏའི་ལྕེ་དང༌། འུག་པའི་མིག་དང་གཉིས་ཆ་<line/>
མཉམ་པ་དང༌། ལྕགས་སྣ་གསུམ་གྱི་ཕྱེ་མ་ལ་ཁྭ་ཏའི་ཁྲག་གིས་རིལ་བུ་བདུན་ནམ་ཉི་ཤུ་རྩ་གཅིག་བྱས་ཏེ་ཐོད་པ་དུམ་བུ་གཅིག་པར་བཅུག་ལ་གཟུངས་སྔགས་ཧཾ་མཾ་ཞེས་<line/>
བྱས་པས་པདྨ་ལ་བསྐོར་ཏེ་གཟུངས་སྔགས་བྱེ་བ་བཟླས་ན་པདྨ་ནམ་མཁའ་ལ་འཕགས་ཏེ། དེ་མི་དབུགས་དང་བྲལ་མ་ཐག་ཏུ་སྙིང་གི་ཁྲག་རླངས་དང་སྦྱར་ཏེ། མིག་ནི་སྣང་<line/>
བྱེད་དུ་བསམ་ཞིང་རལ་གྲིའི་ཕྱག་རྒྱས་མིག་དང་རྣ་བ་ལ་བསྐུས་ན། ཐམས་ཅད་མཐོང་ཞིང་ཐོས་ལ། ཁར་བཅུག་ན་རང་ཉིད་སུས་ཀྱང་མི་མཐོང་བར་འགྱུར་རོ། །ན་མཿ་ས་མནྟ་<line/>
བུདྡྷཱ་ནཱཾ། སརྦ་ཏ་ཐཱ་ག་ཏ་བྱ་བ་ལོ་ཀི་ཏེ་ཛ་ཡ་ཛ་ཡ། བཱ་ཀྱེ་དཾ་ན་ཝ་ནི་ཙཀྵུ་ར་བི་ཤོ་དྷ་ཡ་སྭཱ་ཧཱ། རྔ་ལྤགས་ལ་བྱ་རྒོད་ཀྱི་ཚིལ་བུ་བྱུགས་ནས་མཉེས་ཏེ་ལྷམ་བྱས་ལ། ཧཾ་<line/>
དང་མཾ་རང་གི་རྐང་མཐིལ་ལ་ཕྲིས་ཏེ་གཟུངས་སྔགས་བྱེ་བ་བཟླས་ན་ལྷམ་ནམ་མཁའ་ལ་འཕགས་ཏེ་རྐང་པ་ལ་བྱ་རྒོད་ཀྱི་ཚིལ་བུ་བྱུགས་ནས་གོ་ན་ན་གར་འདོད་<line/>
པར་ཕྱིན་ནོ། །ན་མཿ་ས་མནྟ་བུདྡྷཱ་ནཱཾ། ཨོཾ་བྲུཾ་མ་ཧཱ་ཡེ་གྲྀ་ཏ་སྭཱ་ཧཱ་ཞེས་བྱ་བས་ནམ་མཁའ་ལ་འགྲོ་ཞིང་འཕགས་ཏེ་བྱ་རྒོད་བཞིན་དུའོ། །སྐྱེ་བ་བདུན་<line/>
</page>
<page index="39" id="20B">བའི་ཤ་དང༌། བྱ་རྒོད་ཀྱི་ཤ་དང༌། རྩངས་པའི་ཤ་དང༌། སྦྲང་རྩི་རྣམས་སྦྱར་ལ་ལྡེ་གུ་བྱས་ཏེ་གཟུངས་སྔགས་བྱེ་བ་བརྗོད་དེ་ལུས་ལ་བྱུགས་ནས་རམ་ཉེ་བ་དང༌།<line/>
ཉེའུ་ཤིང་པ་དང༌། བྲ་མ་ཀ་རའི་མར་དང་སྦྱར་བའི་ལྡེ་གུ་རྣམས་ནང་རེ་ལ་སྲང་རེ་ཆ་སྦྲང་རྩི་དང༌། བ་སེར་སྐྱའི་འོ་མ་རྣམས་བཏང་སྟེ་ཟླ་བ་གཅིག་ཏུ་བསྒྲུབས་ན། ནམ་<line/>
མཁའ་ལ་ཐོགས་པ་མེད་དོ། །རྟ་ནག་པོ་མིག་གཉིས་དཀར་པོ་འམ། བྱི་བ་ནག་པོ་རྣ་བ་གཉིས་དཀར་པོའམ། ཕ་བང་དཀར་པོ་རྣམས་མི་མངལ་ནས་སྐྲ་དཀར་པོའི་སྲོག་<line/>
ཆགས་ལ་རྨ་བྱའི་ཆུ་ཁམ་ཕོར་དུ་བླུགས་པ་ལ་གཟུངས་སྔགས་བྱེ་བ་བཟླས་ཏེ་བླུད་ལ། དེའི་མིག་གཉིས་མ་ནོར་བར་བཏོན་པ་གྲིབ་མ་ལ་བསྐམས་ནས་མ་རུལ་པའི་ཕྱེ་<line/>
མ་ལ་སྔགས་འདི་བཏབ་ཏེ་གཡས་གཡོན་མ་ནོར་བར་བྱུགས་ན། ཐམས་ཅད་མཁྱེན་པར་འགྱུར་རོ། །འཕགས་པའི་སྤྱན་དང་ལྡན་པར་འགྱུར་རོ། །མོན་སྤོས་དང༌། གིའུ་ཝང་<line/>
དང༌། སྟག་མའི་ཤུན་པ་དང༌། ཉ་མཁྲིས་དང༌། རུ་རྟ་དང༌། ཕུག་རོན་གྱི་མིག་དང༌། ལྕེ་དང༌། གོ་རོ་ཙ་ན་དང༌། རྟུག་པ་རྣམས་ལ་རིལ་བུ་བྱས་ཏེ་ཁམ་པའི་གའུར་རིལ་བུ་<line/>
རེ་རེ་ལ་གཟུངས་སྔགས་ཧམ་མམ་ཞེས་བྱ་བ་བརྗོད་དེ་གའུ་ནམ་མཁའ་ལ་འཕགས་ནས། ན་མཿ་ས་མནྟ་བུདྡྷཱ་ནཱཾ། ན་མ༑ ཡཾ་ན་མ་ཧཱ་རི་བི་ནི་ནཏྟི་ཧྲཱིཿ་ཞེས་ལན་བདུན་བཏབ་ནས་<line/>
</page>
<page index="40" id="21A">༄༅། །བྱིན་ན༑ གང་འདོང་པ་དེ་དབང་དུ་འགྱུར་རོ། །བྱ་རྒོད་དང༌། བྱ་གག་དང༌། ཁྲ་དང༌། སྟག་དང༌། སྤྱང་ཀི་དང༌། ཝ་དང༌། དེ་རྣམས་ཀྱི་<line/>
མཆེ་བ་དང༌། སྡེར་མོ་དང༌། བྲམ་ཟེའི་རུས་པའི་ཐལ་བ་ལ་གཟུངས་སྔགས་བཟླས་ཏེ་སྒྲུབ་པ་བྱས་ནས་དུས་མ་ཡིན་པའི་སྤྲིན་དང༌། སེར་བ་དག་ལ་གཏོར་ན་སྤྲིན་<line/>
རྣམས་འཐོར་ཞིང༌། སེར་བ་དང༌། འབྲུག་དང༌། ཐོག་ལ་སོགས་པ་ཞི་བར་འགྱུར་རོ། །གཅན་གཟན་ཐམས་ཅད་དང༌། ཤ་ཟ་ཐམས་ཅད་དང༌། ཁྱི་དང༌། ཕག་<line/>
དང༌། རྔ་མོའི་རྟུག་པ་དང༌། གུ་གུལ་དང་སྦྱར་ཏེ་དུད་པས་བདུགས་ན། དོམ་ཀུན་འབྲོས་པར་འགྱུར་རོ། །འཕགས་པ་མི་གཡོ་བའི་གཟུངས་ལས། ལེའུ་<line/>
བདུན་པའོ།། །།ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། གཟུངས་སྔགས་འདི་ནི། སྔགས་ཀྱི་རྒྱལ་པོ་སྟེ། ལན་གཅིག་བརྗོད་པས་ཀྱང་འཛམ་<line/>
བུའི་གླིང་གི་ལྷ་དང༌། ཀླུ་དང༌། གནོད་སྦྱིན་ལ་སོགས་པ་ཀུན་ཞི་བར་འགྱུར་རོ། །རིམས་ཉིན་གཅིག་པ་དང༌། ཟླ་བ་ཕྱེད་པ་དང༌། ཟླ་བ་གཅིག་པ་དང༌། ལྡང་དུབ་<line/>
པ་དང༌། རྟག་པའི་རིམས་དང༌། ཡུད་ཙམ་པ་ལས་ཐར་རོ། །འབྲུམ་བུ་དང༌། ལྷ་གོར་དང༌། ཤུ་བ་དང༌། མེ་དཔལ་དང༌། གཡན་པ་དག་ཞི་བར་འགྱུར་རོ།།<line/>
</page>
<page index="41" id="21B">ལན་གཅིག་བརྗོད་པས་ཀྱང་མཚམས་མེད་པ་ལ་སོགས་པའི་སྡིག་པ་ཞི་བར་འགྱུར་རོ། །རིག་བྱེད་ཚིག་གི་དང་པོ་དང༌། །གཉིས་པའི་དང་པོར་བཅས་པ་ནི། །གསུམ་པ་<line/>
དག་ནི་ལྔ་པར་ལྡན། །བཞི་པ་ཡི་ནི་བཞི་པ་དང༌། །ལྔ་པ་དག་གི་ལྔ་པའོ། །ཨུཥྨའི་རྣམས་ཀྱི་བཞི་པ་དང༌། །མཐར་གནས་པ་ཡི་གཉིས་པ་ནི། །ཨོ་ཡིས་མཚན་པ་<line/>
བྲི་བྱ་སྟེ༑ ༑ཨུཥྨ་རྣམས་ཀྱི་གཉིས་པ་དང༌། །བཞི་པའི་ཡི་གེ་ལྔ་པ་དང༌། །ཨུཥྨའི་ཡི་གེ་བཞི་པ་ལ། །ཨུ་ཡིས་བརྒྱན་ཅིང་ཐིག་ལེར་བཅས། །སྡེ་ཚན་ལྔ་པ་དག་གི་ནི།།<line/>
དང་པོའི་ཡི་གེ་སྤངས་པ་དང༌། །བཞི་པ་དང་པོར་བཅས་པ་ནི། །སྙིང་པོའི་ཡི་གེ་བཅུ་པ་དག །འཁོར་ལོ་རྩིབས་བཅུ་པ་བསྒྲུབ་བྱའི་མིང་དང་བཅས་པ་བྲིས་ཏེ་ཁྱི་ནག་པོའི་<line/>
ཐོད་པའི་ནང་དུ་བཅུག་ལ་གཟུངས་སྔགས་ལན་བརྒྱ་རྩ་བརྒྱད་བཟླས་ཏེ་ཉུངས་ཀར་གྱིས་བྲབ་པར་བྱའོ། །དེ་ནས་ཀླུ་ཡོད་པའི་གནས་སུ་ཁྱེར་ལ་རང་གི་ལུས་ལ་གླ་རྩིས་<line/>
བྱུགས་ཏེ་ཆུ་མིག་ཏུ་ཐོད་པ་བཅུག་ལ་གཟུངས་སྔགས་འདི་བརྗོད་པར་བྱའོ། །ན་མོ་རཏྣ་ཏྲ་ཡཱ་ཡ། ན་མཿ་ཤྩཎྜ་མ་ཧཱ་རོ་ཥ་ཎ་ཧཱུཾ་ཕཊ། ན་མོ་བྷ་ག་ཏེ་བུདྡྷ་བཱ་རཱི་ཡ། ཏདྱ་ཐཱ།<line/>
ཕུ་ཊ་ཕུ་ཊ། བྷ་ར་བྷ་ར། མི་ལི་མི་ལི། ཧཱུཾ་ཧཱུཾ་ཕཊ་ཕཊ། ཕྱག་རྒྱ་ནི། སོར་མོ་རྣམས་བརྐྱང་སྟེ་མཐེའུ་ཆུང་བཀུག་ལ་མཐེ་བོས་མནན་ཏེ་བསྐོར་བར་བྱའོ། །ན་མོ་རཏྣ་ཏྲ་ཡཱ་<line/>
</page>
<page index="42" id="22A">༄༅། །ཡ༑ ན་མཤྩཎྜ་བཛྲ་ཀྲོ་དྷ་ཧ་ཡ་གྲི་བ་ན་མི་མི་ལི་ཙི་ལི་དྷོཾ། །བནྡྷ་ཡ། ཀྲོ་དྷ་ཡ། བཛྲ་ལ་མ་ཡ། མ་ཀ་ན་ཡ། ཨོཾ་ཛྭ་ལ་ཛྭ་ལ། པྲ་ཛྭ་ལ་<line/>
པྲ་ཛྭ་ལ༑ སྥུ་ཊ་སྥུ་ཊ། སརྦ་ན་ག་བནྡྷ་བནྡྷ། ནཱ་ག་ན་སི་ར་ས་ར། བི་ས་ར་སརྦ་དུ་ཥྚཱཾ་ཧྲི་ད་ཡ། ཤོ་ཥ་ཎ་ཧཱུཾ་ཧཱུཾ་ཕཊ་ཕཊ། ཕྱག་རྒྱ་ནི། ལག་པའི་ཟུར་གཉིས་གཤིབས་ཏེ་<line/>
སྲིན་ལག་གཉིས་རྒྱབ་ཏུ་བསྣོལ་ལ་མཛུབ་མོ་གཉིས་ཀྱིས་མནན་ནས་མཐེའུ་ཆུང་གཉིས་གཤིབས་བསྒྲེང་ལ་གུང་མོ་དང་མཐེ་བོང་གཉིས་གཤིབས་ཏེ་སྤྱི་བོར་<line/>
བཞག་ནས་སྔགས་ལན་བདུན་བརྗོད་དེ་ལྡང་བར་བྱའོ། །གུ་གུལ་དང༌། ཡུངས་ཀར་དང༌། ཤིང་ཀུན་དང༌། དྲི་ཆེན་དང༌། ཉའི་མཁྲིས་པ་དང༌། སྒོག་སྐྱ་དང༌།<line/>
ཤུ་དག་རྣམས་སྦྱར་ཏེ་ལུས་ལ་བྱུགས་ན་རྫས་ཀྱིས་སྲུང་བའོ། །རྒྱ་སོལ་གྱི་མེ་ལ་བསྲེགས་ཏེ་བདུགས་ན། སེར་བ་དང༌། དུས་མ་ཡིན་པའི་རླུང་རྣམས་ཞི་བར་<line/>
འགྱུར་ཞིང་གདོན་རྣམས་འབྲོས་པར་འགྱུར་རོ། །ཞོ་དང༌། འོ་མ་དང༌། མར་དང༌། སྦྲང་རྩི་དང༌། བུ་རམ་དང༌། ཁ་ར་དང༌། འབྲས་ཡོས་དང༌། དུང་དང༌། མཚལ་<line/>
དང༌། རྒྱ་མཚོའི་ལྦུ་བ་ལ་སོགས་པ་དག་འཁར་གཞོང་དུ་བླུགས་ཏེ་ཡུངས་ཀར་ལ་གཟུངས་སྔགས་འདི་བརྗོད་ཅིང་ཀླུ་མཆོད་པར་བྱའོ། །ན་མོ་རཏྣ་ཏྲ་ཡཱ་ཡ། ན་མ་<line/>
</page>
<page index="43" id="22B">ཤྩཎྜ་བཛྲ་ཀྲོ་དྷཱ་ཧཱུཾ་ཧཱུཾ། ཏདྱ་ཐཱ། ཨོཾ་ཨ་ནནྟ་ཀ །ཏཀྵ་ཀ། ཤཾ་ཁ་པཱ་ལ། བཱ་སུ་ཀི །མཧཱ་པཏྨ། ཨོཾ་ག་ཏ་པ་ལ་ཝ་ཏ། ཀརྐོ་ཊ་ཕུ་སྭཱཧཱ་ཞེས་བརྗོད་པས་ཀླུ་རྣམས་བདེ་བ་དང་<line/>
ལྡན་པར་འགྱུར་རོ། །ཆར་དབབ་པར་འདོད་ན། དྲི་ཞིམ་པོའི་ཆུས་མཎྜལ་བྱས་ཏེ་སྤྲ་ཚིལ་ལ་ཀླུའི་གཟུགས་སོར་མོ་ཉི་ཤུ་རྩ་ལྔ་པ་བྱས་ནས་མཎྜལ་གྱི་སྟེང་དུ་མེ་ཏོག་<line/>
གཏོར་ལ་གཟུངས་ཐག་བཏགས་ཏེ་གཞག་པར་བྱའོ། །སྙིང་གར་གོང་གི་དེ་གྲོ་ག་ལ་གིའུ་ཝང་གིས་བྲིས་ལ་བཞུགས་པར་བྱས། ཉིན་མཚན་དུ་མཆོད་ཅིང་བལ་པོ་<line/>
སེའུའི་ལྕུག་མས་ཁྱབ་པར་བྱས་ནས་གཟུངས་འདི་བརྗོད་པར་བྱའོ། །ཨོཾ་སུཾ་སུ་པྲ་ཏི་བཛྲ་དུནྟེ་མི་ལི་མི་ལི་བ་རི་ཤ་ཡ་སྭཱཧཱ་ཞེས་བརྗོད་དེ། རང་སྨྱུང་བར་གནས་པར་<line/>
བྱའོ༑ ༑གལ་ཏེ་ཀླུ་རྣམས་ཀྱིས་ཆར་མི་འབེབས་ན། ཀླུ་རྣམས་ཀྱི་མགོ་ཨརྫ་ཀའི་དོག་པ་བཞིན་དུ་འགས་པར་འགྱུར་རོ། །སྤོས་ཀྱི་མཎྜལ་བྱས་ཏེ་རྒྱ་སྤོས་ཀྱི་མེ་ལ་<line/>
གཟུགས་བསྲོ་ཞིང་གཟུངས་སྔགས་བརྗོད་པ་ནི། སྤོགས་པའི་ཆོ་གའོ། །དྲི་ཞིམ་པོའི་མེ་ལ་བུ་རམ་དང༌། སྦྲང་རྩི་དང༌། ཁ་ར་དང༌། ཏིལ་ལ་སོགས་པའི་དགང་བླུགས་<line/>
ཀྱིས་བཅོམ་ལྡན་འདས་ལ་མཆོད་པར་བྱ་སྟེ། ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཤཱནྟིཾ་ཀུ་རུ་སྭཱཧཱ་ཞེས་བྱ་བས་མཆོད་པར་བྱའོ། །འཕགས་པ་མི་གཡོ་བའི་གཟུངས་ལས།<line/>
</page>
<page index="44" id="23A">༄༅། །ལེའུ་བརྒྱད་པའོ།། །།དེ་ནས་འདམ་སྐྱེས་པདྨ་སྣ་ཚོགས་པའི་འདབ་མ་ཅན་གྱི་སྟེང་དུ་ཨ་ལས་བྱུང་བའི་ཆུའི་དཀྱིལ་<line/>
འཁོར༑ དེའི་སྟེང་དུ་མུ་གྱི་ས་བོན་ལས་བྱུང་བའི་ཤེས་རབ་ཀྱི་མཚན་མ་མུཾ་དང་ལྡན་པ་ལས་འཕགས་པ་འཇམ་དཔལ་མགོན་པོའི་སྐུ་བྱིས་པ་ལོ་བརྒྱད་གཉིས་<line/>
ལོན་པ་ལྟ་བུ། གསེར་བཙོ་མའ་མ་གུར་གུམ་གྱི་ཁ་དོག་འདྲ་བ། ཞལ་གཅིག་ཕྱག་གཉིས་པ། སེམས་དཔའི་སྐྱིལ་མོ་ཀྲུང་གིས་བྯྮུགྶ་པ། ཕྱག་གཡས་<line/>
པ་ན་རལ་གྲི་ནམ་མཁའ་ལ་འཕྱར་བ། གཡོན་པས་པོ་ཏི་ཐུགས་ཀར་འཛིན་པའོ། །ཤར་གྱི་པདྨའི་འདབ་མ་ལ་འཇམ་དཔལ་དཔའ་བོ་སྐུ་མདོག་ཁ་བ་ལ་གུར་<line/>
གུམ་གྱིས་གཏོར་བ་འདྲ་བའི་ཞལ་གཅིག་ཕྱག་གཉིས་པ། སེམས་དཔའི་སྐྱིལ་མོ་ཀྲུང་གིས་བཞུགས་པ། ཕྱག་གཡས་པ་ན་རལ་གྲི་ནམ་མཁའ་ལ་འཕྱར་བ།<line/>
གཡོན་པ་ན་ཨུཏྤ་ལའི་སྡོང་བུ་དང་བཅས་པ་ཐུགས་ཀ་ན་འཛིན་པའོ། །ལྷོའི་པདྨའི་འདབ་མ་ལ་འཇམ་དཔལ་གསུང་གི་དབང་ཕྱུག་སྐུ་མདོག་མཐིང་ཞལ་གཅིག་ཕྱག་<line/>
གཉིས་པ། སེམས་དཔའི་སྐྱིལ་མོ་ཀྲུང་གིས་བཞུགས་པ། ཕྱག་གཡས་པ་ན་རལ་གྲི་ནམ་མཁའ་ལ་འཕྱར་བ། གཡོན་པ་ན་འཁོར་ལོ་ཐུགས་ཀ་ན་འཛིན་པའོ། །ནུབ་<line/>
</page>
<page index="45" id="23B">ཀྱི་པདྨའི་འདབ་མ་ལ་འཇམ་དཔལ་རྣོན་པོ་སྐུ་མདོག་བྱི་རུ་བཅག་པ་ལྟ་བུ། ཞལ་གཅིག་ཕྱག་གཉིས་པ། སེམས་དཔའི་སྐྱིལ་མོ་ཀྲུང་གིས་བཞུགས་པ། ཕྱག་གཉིས་ན་ཨུཏྤལ་[?]<line/>
གཉིས་བསྣམས་པའོ། །བྱང་གི་པདྨའི་འདབ་མ་ལ་འཇམ་དཔལ་ཤེས་རབ་རལ་གྲི་སྐུ་མདོག་ལྗང་གུ། ཞལ་གཅིག་ཕྱག་བཞི་པ། སེམས་དཔའི་སྐྱིལ་མོ་ཀྲུང་གིས་བཞུགས་<line/>
པ༑ ཕྱག་གཡས་ཀྱི་དང་པོ་ན་རལ་གྲི་ནམ་མཁའ་ལ་འཕྱར་བ། གཡོན་གྱི་དང་པོ་ན་ཨུཏྤ་ལ་སྡོང་བུ་དང་བཅས་པ་ཐུགས་ཀར་འཛིན་པའོ། །གཡས་ཀྱི་འོག་མ་ན་མངའ་འཛིན་<line/>
པ༑ གཡོན་གྱི་འོག་མ་ན་རིན་པོ་ཆེའི་གཞུ་འཛིན་པའོ། །སྐུ་དེ་དག་ནི། མ་རིག་པའི་མུན་པ་ཐམས་ཅད་བསལ་བའི་ནམ་མཁའ་མ་ལུས་པའི་འོད་ཀྱིས་འགེངས་པའི་སྐུའོ།།<line/>
ཨོཾ་དྷརྨ་དྷཱ་ཏུ་ཝཱ་གི་ཤྭ་རི་མུཾ་ཞེས་བརྗོད་པས་ཤེས་རབ་ལྡན་ཞིང་ཐོས་པ་འཛིན་པ་དང༌། ཡིད་གཞུངས་པར་འགྱུར་རོ། །རིན་པོ་ཆེའི་བུམ་པ་ཅུ་གང་དང༌། གུར་གུམ་དང༌། ཨ་<line/>
ག་རུ་དང༌། ཙནྡན་དཀར་པོ་དང༌། གླ་རྩི་ལ་སོགས་པ་དྲི་ཞིམ་པོའི་ཆུ་བླུགས་ཏེ། ན་མཿ་ས་མཎྟ་ཏ་ཐཱ་ག་ཏེ་བྷྱཿ། ཨརྟ་ཏེ་བྷྱཿ། ས་མྱཀྶཾ་བུདྡྷེ་བྷྱཿ། ཏདྱ་ཐཱ། ཨོཾ་ཀུ་མཱ་ར་བྷཱུ་ཏཱ་ཡ། དྷཱ་<line/>
ར་ཎི༑ བི་ཤྭ་སཾ་བྷ་བ། ཨ་གྩྪ་ཡ་ཨ་གཙྪ་ཡ། ཧུ་ལུ་ཧུ་ལུ། བྲུཾ་བྲུཾ་བྲུཾ། ཧཱུཾ་ཧཱུཾ་ཛི་ན་ཛི་ཀ །མཉྫུ་ཤྲི་ཡེ། སུ་ཤྲི་ཡེ། ཏ་ར་ཡ་མཾ་ཧཾ། སརྦ་དུཿ་ཁེ་བྷྱཿ་ཕཊ་ཕཊ། ཨ་མྲྀ་ཏོད་བྷ་བ་ས་<line/>
</page>
<page index="46" id="24A">༄༅། །མ་ཡ་ས་མ་ཡ། ཨུད་བྷ་བེ། སརྦ་པཱ་པཾ་མེ་ནཱ་ཤ་ཡ་སྭཱཧཱ་ཞེས་གཟུངས་སྔགས་འདི་བུམ་པའི་ཆུ་ལ་ལན་བདུན་བརྗོད་དེ། ཁྲུས་བྱས་རྣ།<line/>
སྡིག་པ་ཐམས་ཅད་འདག་པར་འགྱུར་རོ། །དབང་པོ་རྣོ་ཞིང་ཐོས་པ་འཛིན་པར་འགྱུར་རོ། །ན་མཿ་སརྦ་ཐ་ཐཱ་ག་ཏཱ་ཡ། ཨརྷ་ཏེ་བྷྱཿ། སམྱཀྶཾ་བུདྡྷཱ་ཡ། ན་མོ་<span class="conversion-problem" title="125: Cannot convert ACIP {MANYDZUA} because we would be required to assume that {A} is a consonant, when it is not clear if it is a consonant or a vowel.">MANYDZUA</span>་ཤྲི་ཡེ།<line/>
བོ་དྷི་སཏྭཱ་ཡ། མ་ཧཱ་སཙྭཱ་ཡ། ཏདྱ་ཐཱ། ཨོཾ་མཉྫུ་བྷོ་ཥ། ཧ་ན་ཧ་ན། བ་ཙ་པ་ཙ། མ་ཊ་མ་ཊ། མ་ཐ་མ་ཐ། བིདྷྭཾ་ས་ཡ། ཀ་ར་ཀ་ར། ཏུ་ཏྲ་ཏུ་ཏྲ། བྷཉྫ་བྷཉྫ། ཨཱ་བི་<line/>
ཤ་ཡ་ཨཱ་བི་ཤ་ཡ། ཏུ་ཏྲ་ཏུ་ཏྲ། ཏུ་ཊ་ཏུ་ཊ། སྥུ་ཊ་ས་སྥུ་ཊ་ས། ཧྲྀ་ད་ཡ་སཱདྷཱ་ནི། ན་མཿ་སཾ་བོ་དྷ་ནི་པྲ་བི་ཤ་ཡ། ལཽ་ཧུ་ཏ་ལཽ་ཧུ་ཏ། ཀྲཻ་ཏེ་ཀྲཻ་ཏེ། པྲ་བནྡྷ་པྲ་བནྡྷ། ཨཱ་<line/>
བེ་ཤ་ཡ་ཨཱ་བེ་ཤ་ཡ། ཧཾ་མཾ་སརྦ་བིགྷྣཾ་ཧཱུཾ་ཧཱུཾ་ཕཊ་ཕཊ་སྭཱཧཱ་ཞེས་བྱ་བས་ནད་པ་ལ་འབྲས་ཀྱི་སྙེ་མའམ། ཏིལ་ལ་བཏབ་སྟེ་ཁྲུས་བྱའོ། །གཟུངས་བཟླས་པའི་ཁྲུས་<line/>
བྱས་པས། ལས་དང༌། ཉོན་མོངས་པ་དང༌། རྣམ་པར་སྨིན་པའི་སྡུག་བསྔལ་ལས་ཐར་པར་འགྱུར་རོ། །ཀ་རའི་ཤིང་གི་མེ་ལ་སྦྱིན་སྲེག་བྱས་ན་ཡང་ཞི་བར་འགྱུར་<line/>
རོ༑ ༑རལ་གྲི་ལ་བཏབ་ནས་གཡུལ་དུ་ཞུགས་ན་གཡུལ་ལས་རྒྱལ་བར་འགྱུར་རོ། །སྨྱུང་བ་དང་ལྡན་པས་སྐུ་གཟུགས་ཀྱི་མདུན་དུ་བསྒྲུབ་པར་བྱ་ཞིང་འཕགས་པ་<line/>
</page>
<page index="47" id="24B">ལ་གསོལ་བ་གདབ་པར་བྱའོ། །གྲོ་གའམ་རས་ལ་བྲིས་ཏེ་སྡུག་བསྔལ་གྱིས་ཉེན་པ་ལ་གདགས་པར་བྱའོ། །སྐུད་པ་ལ་གཟུངས་སྔགས་བཏབ་སྟེ་མདུད་པ་བྱས་ལ་<line/>
སྲིད་ཀྱིས་གདུངས་པ་ལ་བཏགས་ཏེ་འཕགས་པ་ལ་གསོལ་བ་གདབ་པར་བྱའོ། །རིགས་ཀྱི་བུའམ། བུ་མོ་དག་སྨྱུང་བས་འདུག་སྟེ་ཡི་དམ་དུ་འདོན་ན། ལྷ་དང༌། ཀླུ་དང༌།<line/>
གནོད་སྦྱིན་དང༌། ཡི་དྭགས་དང༌། ཤ་ཟ་ལ་སོགས་པའི་གནོད་པ་མི་འབྱུང་ངོ༌། །གཟའ་དང༌། རྒྱུ་སྐར་དང༌། ལྕེ་འབབ་པ་དང༌། དུས་མ་ཡིན་པའི་འཆི་བ་དག་ལས་<line/>
གྲོལ་བར་འགྱུར་རོ། །སྟག་དང༌། དོམ་དང༌། དྲེད་ལ་སོགས་པའི་དུད་འགྲོ་དག་གི་གནོད་པ་དང༌། རླུང་དང༌། སེར་བ་དང༌། དུས་མ་ཡིན་པའི་ས་གཡོ་བ་རྣམས་ཞི་བར་<line/>
འགྱུར་རོ། །ཡིད་གཞུངས་ཤིང་ཐོས་པ་འཛིན་པ་དང༌། ཉོན་མོངས་པའི་བག་ཆགས་སྤོང་བ་ལ་གཞོལ་བར་འགྱུར་རོ། །འཕགས་པའི་སྐུ་ཐམས་ཅད་ཐོགས་པ་མེད་<line/>
པའི་སྤྱན་གྱིས་མཐོང་བར་འགྱུར་རོ། །རིགས་ཀྱི་བུ་དང༌། རིགས་ཀྱི་བུ་མོ་དག་གིས་འདི་ལན་གཅིག་གམ། ལན་གསུམ་མམ། བདུན་ནམ། ཉི་ཤུ་རྩ་གཅིག་གམ། བརྒྱ་རྩ་བརྒྱད་དུ་<line/>
རྗོད་པར་བྱེད་ན། དེའི་ལུས་ལ་མཛེ་དང༌། ཕོལ་མིག་དང༌། འབྲས་དང༌། ཤུ་བ་དང༌། གཡན་པ་དང༌། ལྐོག་མའི་ལྷ་གོར་ན་བ་དང༌། མིག་དང་རྣ་བ་དང༌། སོན་པ་ལ་<line/>
</page>
<page index="48" id="25A">༄༅། །སོགས་པ་དག་མི་འབྱུང་ངོ༌། །ཞེས་གསུངས་སོ། །དེ་ནས་བཅོམ་ལྡན་འདས་ཀྱིས་ཞལ་འཛུམ་པ་མཛད་དེ་རྣམ་པར་ཐར་པའི་སྒོ་ཀུན་<line/>
ནས་འཇུག་པའི་འོད་ཅེས་བྱ་བའི་ཏིང་ངེ་འཛིན་ལ་མཉམ་པར་བཞག་སྟེ་སེམས་ཅན་དམྱལ་བ་དང༌། ཡི་དྭགས་དང༌། དུད་འགྲོ་དང༌། གླིང་བཞིའི་མིའི་འཇིག་<line/>
རྟེན་དུ་འོད་ཀྱིས་ཁྱབ་པར་མཛད་དོ། །དེ་ནས་རྒྱལ་པོ་ཆེན་པོ་བཞི་དང༌། སུམ་ཅུ་རྩ་གསུམ་དང༌། འཐབ་བྲལ་དང༌། དགའ་ལྡན་དང༌། འཕྲུལ་དགའ་དང༌།<line/>
གཞན་འཕྲུལ་དབང་བྱེད་པའི་གནས་མན་ཆད་ཁྱབ་པར་མཛད་དོ། །བསམ་གཏན་དང་པོའི་ཏིང་ངེ་འཛིན་ལ་མཉམ་པར་བཞག་གོ །བསམ་གཏན་དང་པོ་ནས་ལངས་<line/>
ཏེ་བསམ་གཏན་གཉིས་པ་ལ་མཉམ་པར་བཞག་གོ །གཉིས་པ་ལས་ལངས་ཏེ་བསམ་གཏན་གསུམ་པ་ལ་མཉམ་པར་བཞག་གོ །གསུམ་པ་ལས་ལངས་ནས་<line/>
བསམ་གཏན་བཞི་པ་ལ་མཉམ་པར་བཞག་གོ །བསམ་གཏན་བཞི་པ་ལས་ལངས་ནས་ནམ་མཁའ་མཐའ་ཡས་སྐྱེ་མཆེད་ལ་མཉམ་པར་བཞག་གོ། ནམ་<line/>
མཁའ་མཐའ་ཡས་སྐྱེ་མཆེད་ལས་ལངས་ནས་རྣམ་ཤེས་མཐའ་ཡས་སྐྱེ་མཆེད་ལ་མཉམ་པར་བཞག་གོ། །རྣམ་ཤེས་མཐའ་ཡས་སྐྱེ་མཆེད་ལས་ལངས་ནས་<line/>
</page>
<page index="49" id="25B">ཅི་ཡང་མེད་པའི་སྐྱེ་མཆེད་ལ་མཉམ་པར་བཞག་གོ །ཅི་ཡང་མེད་པའི་སྐྱེ་མཆེད་ལས་ལངས་ནས་ཡོད་མིན་མེད་མིན་སྐྱེ་མཆེད་ལ་མཉམ་པར་བཞག་གོ །དེ་ལས་<line/>
ལངས་ནས་དེ་བཞིན་ཉིད་ཀྱི་ཏིང་ངེ་འཛིན་ལ་མཉམ་པར་བཞག་གོ །དེ་ནས་བཅོམ་ལྡན་འདས་ཏིང་ངེ་འཛིན་དེ་ལས་བཞེངས་ཏེ་བྱང་ཆུབ་སེམས་དཔའ་ཀུན་ཏུ་བཟང་<line/>
པོ་དང༌། ནམ་མཁའི་སྙིང་པོ་དང༌། སྒྲིབ་པ་རྣམ་པར་སེལ་བ་དང༌། འཇམ་དཔལ་དང༌། སྤྱན་རས་གཟིགས་ཀྱི་དབང་ཕྱུག་དང༌། ཕྱག་ན་རྡོ་རྗེ་དང༌། བྱམས་པ་ལ་<line/>
སོགས་པ་རྣམས་མངོན་པར་དགའོ། །ལྷ་དང༌། མི་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། དྲི་ཟར་བཅས་པའི་འཇིག་རྟེན་ཡིད་རངས་ཏེ་<line/>
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་པ་མི་གཡོ་བའི་གཟུངས་ལས། ལེའུ་དགུ་པའོ།། །།འཕགས་པ་<line/>
མི་གཡོ་བ་ཞེས་བྱ་བའི་གཟུངས་རྫོགས་སོ།། །།རྒྱ་གར་གྱི་མཁན་པོ་དྷརྨ་ཤྲཱི་མི་ཏྲ་དང༌། བོད་ཀྱི་ལོ་ཙཱ་བ་དགེ་སློང་ཆོས་ཀྱི་བཟང་པོས་བསྒྱུར་ཅིང་<line/>
ཞུས་སྟེ་གཏན་ལ་ཕབ་པ། <line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
