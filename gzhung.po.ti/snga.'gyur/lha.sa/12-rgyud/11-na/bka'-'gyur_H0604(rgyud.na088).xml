<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="90" index="88"/>
<offset page="923" line="13" col="6"/>
<range start="1" end="7"/>
<title>སྙིང་རྗེའི་མཆོག་ཅེས་བྱ་བའི་གཟུངས། </title>
<section>རྒྱུད། </section>
<volume>ན</volume>
<status asof="31Jan2012">not checked</status>
</info>
<pageset>
<page index="1" id="463A">རྒྱ་གར་སྐད་དུ། ཀ་རུ་ཎ་ཨ་གྲ་ནཱ་མ་དྷཱ་ར་ཎཱི། བོད་སྐད་དུ། སྙིང་<line/>
རྗེའི་མཆོག་ཅེས་བྱ་བའི་གཟུངས། ཐམས་ཅད་མཁྱེན་པ་ལ་ཕྱག་འཚལ་ལོ། །ཕྱག་ན་པདྨ་བསྣམས་པ། སེམས་ཅན་སྡུག་བསྔལ་རྣམ་པ་སྣ་ཚོགས་ཀྱི་ཚང་ཚིང་དུ་<line/>
ནུབ་པ་རྣམས་ཡང་དག་པར་སྒྲལ་བའི་ཕྱིར་བློ་གྲོས་ཤར་བ་ལ་ཕྱག་འཚལ་ལོ། །དེ་བཞིན་གཤེགས་པའི་གསང་སྔགས་ཀྱི་མཆོག །སྙིང་རྗེ་ཆེན་པོའི་རྩེ་མོ་འཆར་<line/>
བ༑ ཐོགས་པ་མེད་པའི་དོན་ཡོད་པའི་ལས་ཀྱི་དངོས་གྲུབ། དེ་བཞིན་གཤེགས་པའི་ཞལ་ནས་བྱུང་བ། སེམས་ཅན་གྱི་དཀྱིལ་འཁོར་མ་ལུས་པའི་ལས་ཀྱི་སྒྲིབ་པ་དང༌།<line/>
</page>
<page index="2" id="463B">ངན་སོང་གི་སྡུག་བསྔལ་རྣམ་པ་སྣ་ཚོགས་ཞི་བར་བྱེད་པ། ཕན་པ་མ་ཡིན་པ་དང༌། བཀྲ་མི་ཤིས་པ་དང༌། རྨི་ལམ་ངན་པ་དང༌། ལྟས་ངན་པ་ཐམས་ཅད་དང༌། ནད་རྣམ་པ་དུ་མ་<line/>
དང༑ དུས་མ་ཡིན་པར་འཆི་བ་རྣམ་པ་སྣ་ཚོགས་རབ་ཏུ་ཞི་བར་བྱེད་པ། སྟོང་ཆེན་པོ་རབ་ཏུ་འཇོམས་པར་བྱེད་པ་བཤད་པར་བྱ་སྟེ། ཐོག་མར་བཅོམ་ལྡན་འདས་བསོད་ནམས་<line/>
ཀྱི་ཚོགས་དུ་མ་བྱེ་བ་ཕྲག་འབུམ་གྱིས་བརྒྱན་པའི་སྐུ་མངའ་བ་ལ་ཕྱག་འཚལ་ནས་བརྩམ་པར་བྱའོ། །ན་མོ་བྷ་ག་ཝ་ཏེ། བཻ་རོ་ཙ་ནཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སམྱཀྶཾ་བུདྡྷ་ཡ།<line/>
སརྦ་ཨ་ཛྙཱ་ན་དྷ་ཀ་ར་ཤ་མ་ཡི་ཏྲེ། ཏདྱ་ཐཱ། སཱ་དྷ་ནི་སཱ་དྷ་ནི། སིདྡྷི་བིདྡྷ་རི། བྷ་ག་བ་ཏི་པ་རཾ་པཱ་ར། ཀླེ་ཤ་དྷ་བ་ཏི། ཨ་ཛྙཱ་ན་ཤ་མ་ནི་ཤ་མཱ་ཡ། སརྦ་པཱ་པཾ་བི་ཤུདྡྷ་དྷརྨེ་ནི་རྨ་ལ་ཛྙཱ་<line/>
ན་གོ་ཙ་ར། ཨ་སཾ་ག་ཙ་རི་ནི་པྲ་ཤི་མ་མུརྟི་སུ་ཁ་པྲ་ཏེ་སརྦ་ཀླེ་ཤ་དྷ་བ་ཏི། སརྦ་པཱ་པཾ་བི་ཤོ་དྷ་ནི། བི་དྷ་མ་ནི། བི་ན་ཤཱ་ནི་བི་ན་ཤཱ་ནི། བི་ན་ཤཱ་ཡ་བི་ན་ཤཱ་ཡ། བྷ་ག་བ་ཏི་སུ་<line/>
ར་ས་བི་མ་ལ་བུདྡྷི། ས་ར་ས་ར། བི་ས་ར་བི་ས་ར། སུ་རུ་སུ་རུ། སཱུ་ར་སཱུ་ར། པྲ་ས་ར་པྲ་ས་ར། བི་ས་ར་བི་ས་ར། ཨ་ཛྭ་ལ་ན་མ་ཀོ་ཊི་ས་ཧ་སྲ་སཾ་ཙི་ཏཾ་ཀརྨ་ཨ་པ་ར་ཎི་ཀྵ་པ་ཡ། ཀྵེ་<line/>
མ་བ་ཏི་བུདྡྷ་བི་ཥཱ་ཡ། བ་ཤ་བརྟི་ནི་པཱ་ར་མི་ཏཱ་ཛྙཱ་ན་གོ་ཙ་རེ། བི་ཤེ་ཥ་བ་ཏི། ཨ་ཤེ་ཥ་མ་ལི་ཎི། ཀ་རུ་ཎི་གོ་ཙ་རེ། མཧཱ་ཛྙཱ་ན་ཨ་བྷི་ཥེ་ཀ་པ་ཏི། སུ་བི་ནི་ཤྩི་ཏ་དྷརྨེ། ཧེ་ཧེ་བྷ་<line/>
</page>
<page index="3" id="464A">༄༅། །ག་བ་ཏི༑ མ་ཧཱ་ཀ་རུ་ཎི། ཀུ་རུ་ཀུ་རུ། བི་ཤོ་དྷ་ཡ། མཾ་སརྦ་སཏྭཤྩ། མ་ཧཱ་ཀ་རུ་ཎོད་སེ་ཀེ་ན་ས་ན་སི་ཙཱི་ཡ། ས་མ་བ་དྷཱ་ཡ། ས་མ་དྷ་ལཱ་ཡ། པྲ་རོ་ཧཱ་ཡ་མེ།<line/>
མ་ཧཱ་ཀ་རུ་ཎ་བི་ཛ་ན་པ་རི་ཤུདྡྷཱ་ཡ། ཨ་མོ་གྷ་མེ་ཀུ་རུ་ཛི་བི་ཏ་ན་རཀྵ་རཀྵ་མཾ། བྷ་ག་བ་ཏི་མ་མ་ཧཱ་བོ་དྷི་ཙི་ཏཾ་སཾ་མཱུ་ཧྱེད་མ་སནྟུ་ཤུད་པི་ཏི་མ་ཀ་རུ་ཎི། བུདྡྷ་བོ་དྷི་པྲ་ཏེ། ན་<line/>
ར་ཀ་པྲེ་ཏི་ཏཪྻ་ག་ཏི་དུཿཁེ་ན་མཱུ་ལ་ནི། དྷེ་བ་མ་ནུ་ཥྱ་ག་ཏི་སཾ་བ་ཧ་ན་བི་ག་ཏོ་བ་ཀླེ་ཤེ། སརྦ་བུདྡྷ་དྷརྨ་པ་རི་པཱུ་ར་ཎི་སྭཱཧཱ། བཅོམ་ལྡན་འདས་ཀྱི་སྙིང་རྗེ་ཆེན་པོའི་མཆོག་<line/>
ཅེས་བྱ་བའི་གཟུངས་བཅོམ་ལྡན་འདས་ཀྱི་གཙུག་ཏོར་ནས་བྱུང་བ་འདི་ནི། གཟུངས་གྲངས་མེད་པ་ཕྲོག་སྟོང་གི་འཁོར་དང་ལྡན་པའོ། །སྡིག་པ་དང༌། ལས་དང༌། ཉོན་<line/>
མོངས་པ་ཐམས་ཅད་འཇོམས་པའོ། །བཀྲ་མི་ཤིས་པ་དང༌། རྨི་ལམ་ངན་པ་དང༌། ལྟས་ངན་པ་དང༌། དུས་མ་ཡིན་པར་འཆི་བ་ཐམས་ཅད་ཞི་བར་བྱེད་པའོ། །ཚེ་དང༌།<line/>
བསོད་ནམས་དང༌། གཟུགས་དང༌། སྟོབས་དང༌། བདེ་བ་དང༌། སྤོབས་པ་དང༌། ནད་མེད་པར་བྱེད་པའོ། །འབྱུང་པོ་དང༌། བརྗེད་བྱེད་དང༌། གནོད་སྦྱིན་དང༌། སྲིན་པོ་དང༌།<line/>
ནམ་མཁའ་ལྡིང་དང༌། ལྷ་མ་ཡིན་དང༌། མིའམ་ཅིའི་གདོན་ཐམས་ཅད་ངེས་པར་འཇོམས་པའོ། །གཟུངས་འདིའི་མིང་བཟུང་བ་དང༌། ཐོས་པ་དང༌། བརྗོད་པ་ཙམ་<line/>
</page>
<page index="4" id="464B">གྱིས་ཀྱང་ཚེ་རབས་བྱེ་བ་ཕྲག་འབུམ་གྱི་བར་དུ་བསགས་པའི་ལས་ཀྱི་སྒྲིབ་པ་ཡང་འབྱང་བར་འགྱུར་རོ། །ཉོན་མོངས་པ་ཐམས་ཅད་བསྲ་བས་པར་འགྱུར་རོ། །དེའི་ངན་སོང་གི་<line/>
འགྲོ་བ་ཐམས་ཅད་ཀྱང་རྒྱུན་ཆད་པར་འགྱུར་རོ། །སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་ཀྱིས་ཀྱང་ཡོངས་སུ་བཟུང་བར་འགྱུར་རོ། །བྱང་ཆུབ་སེམས་དཔའི་<line/>
དགེ་བ་དང་ཡང་ལྡན་པར་འགྱུར་རོ། །ཡོངས་སུ་མི་ཉམས་པའི་ཆོས་ཅན་དུ་ཡང་འགྱུར་རོ། །སྙིང་རྗེ་ལས་ཀྱང་ཉམས་པར་མི་འགྱུར་རོ། །སེམས་ཅན་ཐམས་ཅད་ཀྱིས་ཀྱང་<line/>
མངོན་པར་དགའ་བར་བྱ་བར་འགྱུར་རོ། །ཉིན་དུས་གསུམ་མཚན་དུས་གསུམ་དུ་ལན་བདུན་བདུན་བརྗོད་ན། སྡིག་པ་ཐམས་ཅད་ལས་རྣམ་པར་ཐར་པར་འགྱུར་ལ། བྱང་<line/>
ཆུབ་སེམས་དཔའི་ཡོན་ཏན་སྟོང་ཕྲག་དཔག་ཏུ་མེད་གྲངས་མེད་པ་དག་ཀྱང་ཐོབ་པར་འགྱུར་རོ། །ནམ་ལངས་པའི་དུས་སུ་སྐྱིལ་མོ་ཀྲུང་བཅས་ཏེ་བདེ་བར་འདུག་ལ་ལག་པ་<line/>
གྲུ་གསུམ་གྱི་ཕྱག་རྒྱ་བྱས་ནས་སངས་རྒྱས་དང༌། བྱང་ཆུབ་སེམས་དཔའ་ས་ཐམས་ཅད་ལ་དམིགས་ཏེ། དེ་བཞིན་གཤེགས་པ་ཡོན་ཏན་བདག་ཉིད་ཆེན་པོ་མངོན་དུ་བསམས་<line/>
ནས་དེ་བཞིན་གཤེགས་པ་ལ་ཕྱག་འཚལ་ལོ། །ཞེས་སྨྲས་ཏེ་ཡིད་ཀྱིས་ཕྱག་འཚལ་ནས་ལན་ཉི་ཤུ་རྩ་གཅིག་བརྗོད་ན། དེ་ལ་ཡིད་ལ་ཇི་ལྟར་འདོད་པའི་བསམ་པ་<line/>
</page>
<page index="5" id="465A">༄༅། །ཐམས་ཅད་ཡོངས་སུ་རྫོགས་པར་འགྱུར་ཏེ། དོན་ཇི་ལྟ་བ་བཞིན་དུ་འགྲུབ་པ་ཐོབ་པར་འགྱུར་རོ། །ཚེས་བརྒྱད་དང༌། བཅུ་བཞི་དང༌། བཅོ་ལྔ་ལ་བཅོམ་ལྡན་<line/>
འདས་ལ་མཆོད་པ་བྱས་ལ་བསྙེན་གནས་བླངས་ཏེ་གོས་དཀར་པོ་བགོས་ཏེ་སྦྱིན་པ་བྱས་ལ་བྱང་ཆུབ་ཀྱི་སེམས་ཆེན་པོ་བླངས་ནས་མི་སྡུག་པ་མེད་པར་ལག་པ་བརྐྱང་བ་<line/>
དེས་རང་གི་ལག་གིས་དཀྱིལ་འཁོར་བྱུགས་ལ་མེ་ཏོག་ཁ་དོག་སྣ་གསུམ་གྱིས་མཆོད་ནས་ཙནྡན་དཀར་པོས་བདུགས་ལ། འཇིག་རྟེན་གྱི་ཁམས་སྟོང་ཕྲག་མཐའ་ཡས་པ་<line/>
དག་ན་མཆོད་པ་དང་བཀུར་སྟི་ཆེན་པོ་རྣམ་པ་སྣ་ཚོགས་ཡོད་པ། དེ་བཞིན་གཤེགས་པ་རྣམས་ལ་འོས་པ་རྣམས་ཡིད་ལ་བསམས་ཏེ་སངས་རྒྱས་དང༌། བྱང་ཆུབ་སེམས་<line/>
དཔའ་ཐམས་ཅད་ལ་ཕུལ་ནས་དེ་བཞིན་གཤེགས་པའི་སྙིང་པོ་སྟོང་ཆེན་པོ་འབར་བ་འདི་ནམ་དགའ་བ་ཆེན་པོ་སྐྱེས་པའི་བར་དུ་བརྗོད་ན། བདག་ཉིད་དེ་བཞིན་གཤེགས་<line/>
པ་རྣམས་ཀྱི་དྲུང་དུ་འདུག་པར་ཤེས་ཤིང༌། དེ་བཞིན་གཤེགས་པ་རྣམས་ཀྱི་ཟང་ཟིང་མེད་པའི་ཆོས་ཀྱི་ལོངས་སྤྱོད་ཆེན་པོའི་དགའ་བ་ཐོབ་པར་འགྱུར་ཏེ། དེ་ཕྱིན་ཆད་<line/>
དེ་བཞིན་གཤེགས་པའི་རིགས་སུ་ཕྱིར་མི་ལྡོག་པར་སྐྱེས་པ་ཡིན་ནོ། །ཚེ་རབས་གཞན་དུ་སོང་ན་ཡང་བྱང་ཆུབ་སེམས་དཔའི་ས་ཆེན་པོ་ཐོབ་པར་འགྱུར་རོ། །རིག་སྔགས་<line/>
</page>
<page index="6" id="465B">འཆང་ཆེན་པོའི་འཁོར་ལོས་བསྒྱུར་བ་ཡང་ཐོབ་པར་འགྱུར་རོ། །གཟུངས་ཀྱང་ཐོབ་པར་འགྱུར་རོ། །དེ་བཞིན་གཤེགས་པ་རྣམས་ཀྱང་མཉེས་པར་བྱེད་དོ། །མངོན་པར་ཤེས་པ་མི་<line/>
ཉམས་པ་ཡང་ཐོབ་པར་འགྱུར་རོ། །ཚེ་འདི་ལ་ཡང་སེམས་ཅན་ཐམས་ཅད་དགའ་བར་འགྱུར་རོ། །ལྷ་ཐམས་ཅད་ཀྱིས་ཀྱང་སྲུང་བར་འགྱུར་རོ། །ཀླུ་དང༌། ལྷ་མ་ཡིན་དང༌། ནམ་<line/>
མཁའ་ལྡིང་དང༌། མིའམ་ཅི་དང༌། གནོད་སྦྱིན་དང༌། སྲིན་པོ་ཐམས་ཅད་ཀྱིས་ཀྱང་སྲུང་བར་འགྱུར་ཏེ། གང་ལ་སྨྲས་པ་དེའི་བྱ་བ་སྒྲུབ་པར་འགྱུར་རོ། །དེས་ཅི་བསམ་པ་དང༌། བྱེད་<line/>
དུ་བཅུག་པ་རྣམས་ཀྱང་ལྷ་ལ་སོགས་པ་རྣམས་བྱེད་པར་འགྱུར་རོ། །དེའི་འདོད་པ་ཐམས་ཅད་ཀྱང་ཡོངས་སུ་རྫོགས་པར་འགྱུར་རོ། །སུས་ཀྱང་ངག་མི་གཅོག་པར་ཡང་འགྱུར་<line/>
རོ༑ ༑ལྷ་རྣམས་ཀྱིས་ཀྱང་དེའི་སྟོབས་དང༌། གཟུགས་དང༌། བསོད་ནམས་ཀྡང༌། ལང་ཚོ་དང༌། ནད་མེད་པ་དང༌། རྒྱས་པ་འཕེལ་བར་བྱེད་དོ། །བགེགས་ཐམས་ཅད་ཀྱིས་ཀྱང་མི་<line/>
ཚུགས་པར་འགྱུར་རོ། །མདོར་ན་དེ་བཞིན་གཤེགས་པའི་གྲོང་ཁྱེར་དུ་འཇུག་པར་འདོད་པ་རྣམས་དང༌། དེ་བཞིན་གཤེགས་པའི་སངས་རྒྱས་ཀྱི་སྐུ་ཆེན་པོ་མཐོང་བར་འདོད་<line/>
པ་རྣམས་དང༌། ཡོན་ཏན་ཕུན་སུམ་ཚོགས་པ་ཐམས་ཅད་ཐོབ་བར་འདོད་པ་རྣམས་དང༌། གཞན་ཡང་བྱང་ཆུབ་སེམས་དཔའ་ཆེན་པོའི་བསླབ་པའི་གར་ཐབས་བྱེད་པ་ལ་<line/>
</page>
<page index="7" id="466A">༄༅། །འཇུག་པར་འདོད་པ་རྣམས་དང༌། བྱང་ཆུབ་སེམས་དཔའ་ཆེན་པོའི་ཆོས་ཉིད་ཀྱི་དམ་ཚིག་ཐོབ་པར་འདོད་པ་རྣམས་དང༌། རྟག་པར་རྒྱུན་མི་འཆད་པ་དང༌།<line/>
བར་ཆད་མེད་པར་རྒྱུད་ཆེན་པོའི་དེ་ཁོ་ན་རྟོགས་པར་འདོད་པ་རྣམས་དང༌། དེ་བཞིན་གཤེགས་པའི་ཡོན་ཏན་གྱི་རྒྱན་གྱིས་བདག་ཉིད་བརྒྱན་པར་འདོད་པ་རྣམས་ཀྱིས་ཡོན་<line/>
ཏན་གྱི་ཚོགས་ཆེན་པོ་བསགས་པའི་ཕྱིར་དེ་བཞིན་གཤེགས་པ་རྣམས་ཀྱིས་བསྟོད་ཅིང༌། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་ཡང་དག་པར་བསྟན་<line/>
པ་འདི་ཐོག་མར་སྒྲིམ་པ་ཆེན་པོས་དེ་བཞིན་གཤེགས་པ་ཐམས་ཅད་བསམ་པའི་ཆོ་ག་ཇི་སྐད་བསྟན་པ་བཞིན་དུ་བླང་བར་བྱའོ། །སྙིང་རྗེའི་མཆོག་ཅེས་བྱ་བའི་གཟུངས་<line/>
རྫོགས་སོ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
