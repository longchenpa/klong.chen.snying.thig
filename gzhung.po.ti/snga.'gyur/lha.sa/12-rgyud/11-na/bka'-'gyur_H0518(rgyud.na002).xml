<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="90" index="2"/>
<offset page="101" line="21" col="9"/>
<range start="1" end="68"/>
<title>འཕགས་པ་རིག་སྔགས་ཀྱི་རྒྱལ་མོ་སོ་སོར་འབྲང་བ་ཆེན་མོ། </title>
<section>རྒྱུད། </section>
<volume>ན</volume>
<status asof="31Jan2012">not checked</status>
</info>
<pageset>
<page index="1" id="52A">།རྒྱ་གར་སྐད་དུ། ཨཱཪྻ་མཧཱ་པྲ་ཏི་ས་ར་བིདྱཱ་རཱི་ཛྙཱི། བོད་<line/>
སྐད་དུ༑ འཕགས་པ་རིག་པའི་རྒྱལ་མོ་སོ་སོར་འབྲང་བ་ཆེན་མོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་<line/>
</page>
<page index="2" id="52B">གཅིག་ན། བཅོམ་ལྡན་འདས་རྡོ་རྗེའི་ལྷུན་པོ་ཆེན་པོའི་ཟོམ་ན་ཁང་པ་བརྩེགས་པ་རྡོ་རྗེ་ཆེན་པོའི་ཏིང་ངེ་འཛིན་གྱི་སའི་གནས། རྡོ་རྗེ་ཆེན་པོའི་དཔག་བསམ་གྱི་ཤིང་ལྗོན་པས་<line/>
ལེགས་པར་བརྒྱན་པ། རྡོ་རྗེ་ཆེན་པོའི་རྫིང་གི་རིན་པོ་ཆེ་དང་པདྨའི་འོད་ཀྱིས་སྣང་བར་བྱས་པ། ས་ཕྱོགས་རྡོ་རྗེ་ཆེན་པོའི་བྱེ་མ་བདལ་བ། རྡོ་རྗེ་ཆེན་པོར་བྱིན་གྱིས་བརླབས་པ།<line/>
འཁོར་གྱི་ཁྱམས་རྡོ་རྗེ་ཆེན་པོ་ལས་བྱས་པ། ལྷའི་དབང་པོ་བརྒྱ་བྱིན་གྱི་རྡོ་རྗེའི་སེངྒེའི་ཁྲི་ཆེན་པོ་བྱེ་བ་ཁྲག་ཁྲིག་བརྒྱ་སྟོང་གིས་རྣམ་པར་མཛེས་པ། ཆོས་བསྟན་པ་དང༌། ཆོ་འཕྲུལ་ཅན་སངས་<line/>
རྒྱས་ཐམས་ཅད་ཀྱི་བྱིན་གྱི་རླབས་ཀྱིས་བྱིན་གྱིས་བརླབས་པ། ཆོས་ཐམས་ཅད་ཀྱི་མཉམ་པ་ཉིད་ལ་འཇུག་པ་ཐམས་ཅད་མཁྱེན་པ་ཉིད་ཀྱིས་ངེས་པར་འབྱུང་བ་ན་བྱང་ཆུབ་སེམས་དཔའ་<line/>
བྱེ་བ་ཁྲག་ཁྲིག་འབུམ་ཕྲག་བརྒྱད་ཅུ་རྩ་བཞི་ཐམས་ཅད་ཀྱང་སྐྱེ་བ་གཅིག་གིས་ཐོགས་པ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པ། མཐུ་ཆེན་<line/>
པོ་ཐོབ་པ། རྡོ་རྗེ་ཆེན་པོའི་རྣམ་པར་ཐར་པ་དང༌། ཏིང་ངེ་འཛིན་གྱི་སངས་རྒྱས་ཀྱི་ཞིང་དུ་མར་རྣམ་པར་འཕྲུལ་པ་དང༌། ཆོ་འཕྲུལ་ཆེན་པོ་ཀུན་ཏུ་སྟོན་པ། སེམས་ཀྱི་སྐད་ཅིག།<line/>
ཐང་གཅིག །ཡུད་ཙམ་གཅིག་ལ་སེམས་ཅན་ཐམས་ཅད་ཀྱི་སེམས་དང༌། སྤྱོད་པའི་རྗེས་སུ་འཇུག་པའི་ཆོས་སྟོན་པ་སྣ་ཚོགས་སྙན་ཅིང་རྒྱ་ཆེ་ལ་ཟབ་ཅིང་ཡངས་པ་དང༌།<line/>
</page>
<page index="3" id="53A">༄༅། །སྤེབས་པ་དང༌། ཆོ་འཕྲུལ་དང་ལྡན་པ། སངས་རྒྱས་ཀྱི་ཞིའི་དུ་མར་དེ་བཞིན་གཤེགས་པ་ལ་མཆོད་པ་ཆེན་པོའི་སྤྲིན་གྱིས་མཆོད་པ་དང༌། རྣམ་པར་<line/>
ཐར་པའི་སྒོ་དང༌། གཟུངས་དང༌། ཏིང་ངེ་འཛིན་དང༌། དབང་པོ་དང༌། མངོན་པར་ཤེས་པ་དང༌། མ་འདྲེས་པ་དང༌། བྱང་ཆུབ་ཀྱི་ཡན་ལག་དང༌། ལམ་དང༌། ས་དང༌། ཕ་རོལ་<line/>
ཏུ་ཕྱིན་པ་དང༌། ཐབས་ལ་མཁས་པ་དང༌། བསྡུ་བའི་དངོས་པོ་དང༌། བྱམས་པ་དང༌། སྙིང་རྗེ་དང༌། དགའ་བ་དང༌། བཏང་སྙོམས་དང༌། བྱམས་པའི་སྟོབས་དང༌། བདེན་པ་དང༌།<line/>
ཡོངས་སུ་བྱང་བའི་སེམས་ཀྱི་རྒྱུན་དང་ལྡན་པ་ཤ་སྟག་ལ་འདི་ལྟ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེའི་སྙིང་པོ་དང༌། རྡོ་རྗེའི་ལུས་དང༌། རྡོ་རྗེའི་བློ་གྲོས་<line/>
དང༌། ལག་ན་རྡོ་རྗེ་དང༌། རྡོ་རྗེ་འདུས་པ་དང༌། རྡོ་རྗེ་མཐུ་བོ་ཆེ་དང༌། རྡོ་རྗེ་རྣམ་པར་འཕྲུལ་པ་དང༌། རྡོ་རྗེ་བརྩེགས་པ་དང༌། རྡོ་རྗེ་ཕུང་པོ་དང༌། རྡོ་རྗེ་བཟང་པོ་དང༌། བྱང་ཆུབ་<line/>
སེམས་དཔའ་སེམས་དཔའ་ཆེན་པོ་རྡོ་རྗེའི་ཏོག་དང༌། དེ་དག་ལ་སོགས་པ་བྱང་ཆུབ་སེམས་དཔའ་བྱེ་བ་ཁྲག་ཁྲིག་འབུམ་ཕྲག་བརྒྱད་ཅུ་རྩ་བཞི་དང༌། ཉན་ཐོས་ཆེན་<line/>
པོ་རབ་ཏུ་མང་པོ་ཐམས་ཅད་ཀྱང་དགྲ་བཅོམ་པ། ཟག་པ་ཟད་པ། སྲིད་པར་ཀུན་ཏུ་སྦྱོར་བ་ཡོངས་སུ་ཆད་པ། ཡང་དག་པའི་ཤེས་པས་སེམས་ཤིན་ཏུ་རྣམ་པར་གྲོལ་<line/>
</page>
<page index="4" id="53B">བ༑ རྫུ་འཕྲུལ་གྱི་སྟོབས་དང༌། ཆོ་འཕྲུལ་བསམ་གྱིས་མི་ཁྱབ་པས་རྣམ་པར་འཕྲུལ་པའི་མཐུ་ཆེན་པོ་ཐོབ་པ། ལྟ་བ་ཆགས་པ་མེད་པ། ཐམས་ཅད་ཀྱང་དྲི་མ་དང་བྲལ་བ་ཐོབ་པ།<line/>
ཀུན་ནས་ཉོན་མོངས་པའི་བག་ཆགས་ཀྱི་ས་བོན་ངེས་པར་བསྲེགས་པ་ཤ་སྟག་ལ་འདི་ལྟ་སྟེ། ཚེ་དང་ལྡན་པ་ཤཱ་རིའི་བུ་དང༌། ཚེ་དང་ལྡན་པ་བྱམས་མའི་བུ་གང་པོ་དང༌། ཚེ་དང་<line/>
ལྡན་པ་ཀ་པི་ན་དང༌། ཚེ་དང་ལྡན་པ་རབ་འབྱོར་དང༌། ཚེ་དང་ལྡན་པ་མཽ་དགལ་གྱི་བུ་ཆེན་པོ་དང༌། ཚེ་དང་ལྡན་པ་སྐུལ་བྱེད་དང༌། ཚེ་དང་ལྡན་པ་དགའ་བྱེད་དང༌། ཚེ་དང་ལྡན་པ་འོད་<line/>
སྲུང་དང༌། ཚེ་དང་ལྡན་པ་འོད་སྲུང་ཆེན་པོ་དང༌། ཚེ་དང་ལྡན་པ་ལྟེང་རྒྱས་འོད་སྲུང་དང༌། དེ་དག་ལ་སོགས་པ་ཉན་ཐོས་ཆེན་པོ་རབ་ཏུ་མང་པོ་དང༌། ལྷའི་བུ་དབང་ཕྱུག་ཆེན་པོ་ལ་<line/>
སོགས་པ་གནས་གཙང་མའི་རིས་ཀྱི་ལྷའི་བུ་གྲངས་མེད་དཔག་ཏུ་མེད་པ། བརྗོད་དུ་མེད་པའི་ཡང་བརྗོད་དུ་མེད་པ་དག་དང༌། མི་མཇེད་ཀྱི་བདག་པོ་ཚངས་པ་ལ་སོགས་པ་ཚངས་<line/>
རིས་ཀྱི་ལྷའི་བུ་རྣམས་དང༌། ལྷའི་བུ་རབ་འཐབ་བྲལ་གཡོག་འཐབ་བྲལ་གྱི་རིས་ཀྱི་ལྷའི་བུ་དང་བཅས་པ་དང༌། ཡོངས་སུ་དགའ་ལྡན་དང༌། འཕྲུལ་དགའ་དང༌། གཞན་འཕྲུལ་<line/>
དབང་བྱེད་དང༌། ལྷའི་དབང་པོ་བརྒྱ་བྱིན་ལྷའི་བུ་ཐམས་ཅད་ཀྱི་འཁོར་ཅན་དང༌། ལྷ་མ་ཡིན་གྱི་དབང་པོ་ཐགས་བཟང་རིས་དང༌། སྟོབས་ཅན་དང༌། རབ་སིམ་དང༌། སྒྲ་གཅན་<line/>
</page>
<page index="5" id="54A">༄༅། །དང༌། རྣམ་པར་སྣང་བྱེད་དང༌། དེ་དག་ལ་སོགས་པ་ལྷ་མ་ཡིན་གྱི་དབང་པོ་ཚད་མེད་གྲངས་མེད་དཔག་ཏུ་མེད་པ་རྣམས་དང༌། ཀླུའི་རྒྱལ་པོ་རྒྱ་མཚོ་དང༌། འཇོག་<line/>
པོ་དང༌། ནོར་རྒྱས་ཀྱི་བུ་དང༌། དུང་སྐྱོང་དང༌། སྟོབས་ཀྱི་རྒྱུ་དང༌། པདྨ་དང༌། པདྨ་ཆེན་པོ་དང༌། དེ་དག་ལ་སོགས་པ་ཀླུའི་རྒྱལ་པོ་ཚད་མེད་གྲངས་མེད་དཔག་ཏུ་མེད་པ་རྣམས་<line/>
དང༌། མིའམ་ཅིའི་རྒྱལ་པོ་ལྗོན་པ་མི་འམ་ཅིའི་རྒྱལ་པོ་གཡོག་དུ་མ་ཅན་དང༌། དྲི་ཟའི་རྒྱལ་པོ་ཟུར་ཕུད་ལྔ་པ་དྲི་ཟའི་རྒྱལ་པོ་གཡོག་དུ་མ་ཅན་དང༌། རིག་སྔགས་འཆང་<line/>
གི་རྒྱལ་པོ་དོན་ཐམས་ཅད་གྲུབ་པ་རིག་སྔགས་འཆང་གི་རྒྱལ་པོ་གཡོག་དུ་མ་ཅན་དང༌། ནམ་མཁའ་ལྡིང་གི་རྒྱལ་པོ་གསེར་མིག་ནམ་མཁའ་ལྡིང་གི་རྒྱལ་པོ་གཡོག་<line/>
དུ་མ་ཅན་དང༌། གནོད་སྦྱིན་གྱི་རྒྱལ་པོ་རྣམ་ཐོས་ཀྱི་བུ་དང༌། ནོར་བུ་བཟང་དང༌། གང་བ་བཟང་དང༌། ལྔས་རྩེན་གནོད་སྦྱིན་གྱི་རྒྱལ་པོ་གཡོག་དུ་མ་ཅན་དང༌། འཕྲོག་<line/>
མ་བུ་ལྔ་བརྒྱའི་གཡོག་དུ་མ་ཅན་དང༌། འཇིག་རྟེན་གྱི་མ་བདུན་དང༌། སྲིན་མོ་ཆེན་མོ་བདུན་དང༌། དྲང་སྲོང་གི་མཆོག་ཆེན་པོ་བདུན་དང༌། བར་སྣང་ལ་རྒྱུ་བའི་རྒྱུ་སྐར་<line/>
དང༌། གཟའ་ཐམས་ཅད་ཀྱི་ལྷ་རྣམས་དང༌། ཕྱོགས་ཀྱི་ལྷ་རྣམས་དང༌། ཕྱོགས་མཚམས་ཀྱི་ལྷ་རྣམས་དང༌། སའི་ལྷ་དང༌། དབྱངས་ཅན་དང༌། འབྱུང་པོ་རྣམས་དང༌།<line/>
</page>
<page index="6" id="54B">བགེགས་རྣམས་དང༌། ལོག་འདྲེན་རྣམས་དང༌། ཡི་དྭགས་རྣམས་དང༌། འབྱུང་པོ་རྫུ་འཕྲུལ་ཆེན་པོ་རྣམས་དང༌། རིའི་རྒྱལ་པོ་ཐམས་ཅད་དང༌། འཇིག་རྟེན་སྐྱོང་བ་ཆུ་ལྷ་གཡོག་<line/>
རྒྱ་མཚོའི་ལྷ་ཐམས་ཅད་དང་བཅས་པ་དང༌། འཕགས་སྐྱེས་པོ་དང༌། མིག་མི་བཟང་དང༌། ལག་ན་བེ་ཅོན་དང༌། བདེན་བྲལ་དང༌། མེའི་ལྷ་དང༌། རླུང་གི་ལྷ་ཆེན་པོ་བདུན་དང༌།<line/>
དབང་བདག་ཆུང་མ་དང་བཅས་པ་གཡོག་བྱེ་བ་ཁྲག་ཁྲིག་འབུམ་ཕྲག་དུ་མ་ཅན་དང༌། སྲེད་མེད་ཀྱི་བུ་གཡོག་དང་བཅས་པ་དང༌། བྱིན་པ་པོ་དང༌། ཕྲང་བ་ཅན་དང༌། ཟླ་བ་ཅན་<line/>
དང༌། ལྕགས་ཅན་དང༌། ཚོགས་ཀྱི་བདག་པོ་ཆེན་པོ་དང༌། སྤྲིན་ཏ་ལ་ལ་དང༌། ལོག་འདྲེན་གྱི་དབང་པོ་བགེགས་ལོག་འདྲེན་གྱི་དབང་པོ་གཡོག་དུ་མ་ཅན་དང༌། ཤིང་གསེབ་<line/>
ཀྱི་ལྷ་དྲུག་ཅུ་དང༌། སྲིང་མོ་བཞི་མིང་པོ་དང་བཅས་པ་དང༌། རྡོ་རྗེའི་ལུ་གུ་རྒྱུད་དང༌། རྡོ་རྗེའི་ཕོ་ཉ་མོ་དྲུག་ཅུ་རྩ་བཞི་དང༌། རྡོ་རྗེའི་སྡེ་དང༌། ལག་བཟང་དང༌། གཙུག་གིས་འགྲོ་རྡོ་<line/>
རྗེའི་རིས་ཀྱི་འཁོར་དུ་མ་དང་བཅས་པ་དང༌། དེ་ལས་གཞན་པ་སངས་རྒྱས་དང༌། ཆོས་དང༌། དགེ་འདུན་ལ་མངོན་པར་དད་པའི་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌།<line/>
ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་དང༌། འབྱུང་པོ་དང༌། ཡི་དྭགས་དང༌། ཤ་ཟ་དང༌། གྲིབ་གནོན་དང༌། སྨྱོ་བྱེད་དང༌། བརྗེད་བྱེད་དང༌།<line/>
</page>
<page index="7" id="55A">༄༅། །སྐེམ་བྱེད་དང༌། སྒྲུབ་པ་དང༌། སྦྲུལ་འཛིན་བཅས་པ་དང༌། གནོན་པོ་ཚད་མེད་གྲངས་མེད་དཔག་ཏུ་མེད་པ་དག་དང༌། ལྷའི་བུ་ཉི་མ་དང༌། ལྷའི་བུ་ཟླ་<line/>
བ་དང༌། ནུབ་ཀའི་ལྷ་དང༌། ནང་པར་གྱི་ལྷ་དང༌། དུས་ཀྱི་ལྷ་ཐམས་ཅད་དང༌། སའི་ལྷ་དང་ཐབས་ཅིག་ཏུ་བཞུགས་ཏེ། བཅོམ་ལྡན་འདས་དེ་ཆོས་ཀྱི་འཁོར་ལོ་ནི་ཤིན་<line/>
ཏུ་བསྐོར། སངས་རྒྱས་ཀྱི་མཛད་པ་ནི། ཤིན་ཏུ་ཡོངས་སུ་མཐར་ཕྱིན། བསོད་ནམས་དང་ཡེ་ཤེས་ཀྱི་ཚོགས་ནི། ཤིན་ཏུ་ཡོངས་སུ་རྫོགས། ཐམས་ཅད་མཁྱེན་པ་ནི་<line/>
ཤིན་ཏུ་ཡོངས་སུ་བཟུང༌། བྱང་ཆུབ་ཆེན་པོའི་ཕྱིར་ཕ་རོལ་ཏུ་ཕྱིན་པ་དང་ས་ནི་བརྙེས། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་བརྒྱན་པའི་སྐུ་ནི་རབ་ཏུ་འབར།<line/>
ཡན་ལག་དང་ཉིང་ལག་ཐམས་ཅད་ནི་དཔེ་བྱད་བཟང་པོ་བརྒྱད་ཅུས་རྣམ་པར་སྤྲས། དབུའི་གཙུག་ནི་སེམས་ཅན་ཐམས་ཅད་ཀྱིས་བལྟར་མི་མཐོང༌། བདུད་ཀྱི་ལས་<line/>
ཐམས་ཅད་ལ་ནི་མཁས། སེམས་ཅན་ཐམས་ཅད་ཀྱི་སེམས་དང་སྤྱོད་པ་ནི་ཤེས། སྤྱན་རྣམ་པ་ལྔ་ནི་མངའ། རྣམ་པ་ཐམས་ཅད་ཀྱི་མཆོག་དང་ནི་ལྡན། ཐམས་<line/>
ཅད་མཁྱེན་པའི་ཡེ་ཤེས་དང་ནི་ལྡན། སངས་རྒྱས་ཀྱི་ཆོས་ཐམས་ཅད་དང་ནི་ལྡན། བདུད་དང་ཕས་ཀྱི་རྒོལ་བའི་ཚོགས་ཐམས་ཅད་ནི་བཅོམ། གྲགས་པ་དང༌། སྒྲ་<line/>
</page>
<page index="8" id="55B">དང༌། ཚིགས་སུ་བཅད་པས་ནི་འཕགས། ཁྱུ་མཆོག་དང་སེངྒེའི་སྒྲ་ནི་སྒྲོག །མ་རིག་པའི་མུན་པ་ནི་ཀུན་ཏུ་བསལ། བསྐལ་པ་བྱེ་བ་ཁྲག་ཁྲིག་འབུམ་ཕྲག་གྲངས་མེད་དཔག་ཏུ་མེད་པར་སྦྱིན་པ་<line/>
དང༌། ཚུལ་ཁྲིམས་དང༌། བཟོད་པ་དང༌། བརྩོན་འགྲུས་དང༌། བསམ་གཏན་དང༌། ཤེས་རབ་དང༌། ཐབས་དང༌། སྟོབས་དང༌། སྨོན་ལམ་དང༌། ཡེ་ཤེས་ཀྱི་ཕ་རོལ་<line/>
ཏུ་ཕྱིན་པ་དང༌། བྱ་དཀའ་བའི་སྤྱོད་པ་ལས་ནི་ཕྱིར་མ་ལོག །སྐུ་ནི་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་བརྒྱན་ཏེ་རབ་ཏུ་མཛེས་ཤིང་རྡོ་རྗེ་རིན་པོ་ཆེའི་<line/>
པདྨའི་སྙིང་པོའི་སེངྒེའི་ཁྲི་ཆེན་པོ་རྡོ་རྗེ་རིན་པོ་ཆེ་དང༌། མུ་ཏིག་དང༌། དྲིལ་བུ་གཡེར་ཀའི་དྲ་བ་དུ་མ་སྒྲ་འབྱུང་བ། རྩ་བའི་དྲུང་ན་རྡོ་རྗེ་རིན་པོ་ཆེའི་སྟེགས་བུ་དུ་མ་ཤིན་<line/>
ཏུ་བརྟན་པར་གནས་པ། རྡོ་རྗེའི་རིན་པོ་ཆེའི་ཆུ་སྲིན་དུ་མའི་ཁ་ནས་བྱུང་བའི་མུ་ཏིག་དམར་པོའི་ཕྲེང་བ་བྲེས་པའི་ཕང་བཤམས་པ། རིན་པོ་ཆེ་དུ་མ་པདྨའི་སྙིང་པོ་ལ་ཆགས་པ།<line/>
རིན་པོ་ཆེ་ཀེ་ཀེ་རུ་དང༌། ཀེ་ཀེ་རུ་ཆེན་པོ་དང༌། ཨནད་རྙིལ་དང༌། ཨནད་རྙིལ་ཆེན་པོ་དང༌། དུན་ལས་ཀྱི་འོད་ཟེར་ཆེན་པོ་འཚེར་བས་སྣང་བར་བྱས་ཏེ་ཀུན་ནས་མཛེས་<line/>
པ༑ གདུགས་རྩ་བ་དང་བཅས་པ། རྡོ་རྗེ་རིན་པོ་ཆེའི་ཤར་བུ་དུ་མས་རྣམ་པར་བརྒྱན་པ། སྐྱེ་བ་ཁྲག་ཁྲིག་འབུམ་ཕྲག་དུ་མས་རྣམ་པར་བརྒྱན་པ། བྱེ་བ་ཁྲག་ཁྲིག་འབུམ་ཕྲ་<line/>
</page>
<page index="9" id="56A">༄༅། །དུ་མས་ཀུན་ནས་བསྐྱབས་པ། དཔག་བསམ་གྱི་ཤིང་དུ་མས་རྒྱས་པར་མཛེས་པར་བྱས་པ། རྡོ་རྗེ་རིན་པོ་ཆེའི་ཁྲི་རི་རབ་ཙམ་ལ་བཞུགས་ཏེ་གསེར་གྱི་རི་བོའི་<line/>
རྒྱལ་པོ་ལྟར་དཔལ་ནི། རབ་ཏུ་འབར། ས་ཕྱོགས་ནི། ཉི་མ་སྟོང་བས་ལྷག་པའི་འོད་ཀྱི་དཀྱིལ་འཁོར་གྱིས་རྣམ་པར་བརྒྱན། ཟླ་བ་ཉ་བ་ལྟར་འཇིག་རྟེན་ཐམས་ཅད་ལ་སྡུག་<line/>
པར་ནི༑ སྣང༌། དཔག་བསམ་གྱི་ཤིང་ལྗོན་པ་ཆེན་པོ་ལྟར་སངས་རྒྱས་ཀྱི་ཆོས་རྣམས་ནི། ཤིན་ཏུ་རྒྱས་ཤིང་ཆོས་སྟོན་ཏེ། ཚངས་པར་སྤྱོད་པ། ཐོག་མར་དགེ་བ། བར་དུ་དགེ་<line/>
བ༑ ཐ་མར་དགེ་བ། དོན་བཟང་པོ། ཚིག་འབྲུ་བཟང་པོ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་པ། ཡོངས་སུ་བྱང་བ་ཡང་དག་པར་རབ་ཏུ་སྟོན་ཏོ། །དེ་ནས་<line/>
བཅོམ་ལྡན་འདས་ཀྱི་སྨིན་མཚམས་ཀྱི་མཛོད་སྤུ་ནས་འོད་ཟེར་གྱི་དྲ་བ་སངས་རྒྱས་ཐམས་ཅད་ཀྱི་ཞིང་ཀུན་ཏུ་སྟོན་པ་ཞེས་བྱ་བ་བཀྱེ་སྟེ། འོད་ཟེར་གྱི་དྲ་བ་དེས་སྟོང་གསུམ་<line/>
གྱི་སྟོང་ཆེན་པོའི་འཇིག་རྟེན་གྱི་ཁམས་འདི་སྣང་བས་ཁྱབ་པར་གྱུར་ཏོ། །སངས་རྒྱས་ཀྱི་ཞིང་གང་དག་ན་སངས་རྒྱས་བཅོམ་ལྡན་འདས་སེངྒེའི་ཁྲི་བཀོད་པ་དུ་མའི་ཁང་པ་<line/>
བརྩེགས་པའི་གཞལ་མེད་ཁང་ན་ཉན་ཐོས་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་དང༌། དགེ་སློང་དང༌། དགེ་སློང་མ་དང༌། དགེ་བསྙེན་དང༌། དགེ་བསྙེན་<line/>
</page>
<page index="10" id="56B">མ་དང༌། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་ཐམས་ཅད་དང་ཐབས་ཅིག་ཏུ་ཆོས་སྟོན་པའི་<line/>
སངས་རྒྱས་ཀྱི་ཞིང་གངྒཱའི་ཀླུང་གི་བྱེ་མ་སྙེད་དང་མཉམ་པ་དེ་དག་ཐམས་ཅད་ཀྱང་སྣང་བ་དེས་ཁྱབ་པར་གྱུར་ཏོ། །དེ་ནས་བཅོམ་ལྡན་འདས་ཀྱིས་འཁོར་ཕལ་པོ་ཆེ་ལ་བཀའ་སྩལ་<line/>
པ༑ སེམས་ཅན་ཀུན་ལ་སྙིང་བརྩེའི་ཕྱིར། །ཉེས་པར་བྱས་དང་གནོད་པ་ཀུན། །རབ་འཇོམས་སོ་སོར་འབྲང་བ་ཡི། །གཟུངས་འདི་རབ་ཏུ་བཤད་པར་བྱ། །འདི་ནི་ཐོས་པ་ཙམ་གྱིས་<line/>
ཀྱང༌། །སྡིག་པ་ཀུན་ནི་ཟད་པར་འགྱུར། །སེམས་ཅན་ཀུན་ལ་བདེ་བ་སྦྱིན། །ནད་དོ་ཅོག་ལས་གྲོལ་བར་བྱེད། །སེམས་ཅན་ཀུན་ལ་སྙིང་བརྩེ་བས། །ལུས་ཅན་ངན་འགྲོར་<line/>
འགྲོ་བ་དང༌། །དེ་དག་ཐམས་ཅད་བསྐྱབ་པའི་ཕྱིར། །འཇིག་རྟེན་དག་གི་མགོན་པོས་གསུངས། །འདི་ཡིས་སྲུང་བ་བྱས་ན་ནི། །ལྷ་མ་ཡིན་གྱི་གནས་སུ་འཇུག །དེ་བཞིན་<line/>
ལྕང་ལོ་ཅན་དང་ནི། །སྲིན་པོའི་གནས་ཀྱི་སར་ཡང་འགྲོ། །འབྱུང་པོ་ཀླུ་དང་ཤ་ཟ་རྣམས། །མི་བཟད་འཇིགས་པའི་གཡུལ་འགྱེད་པར། །འབྱུང་པོའི་ཚོགས་རྣམས་ཐམས་<line/>
ཅད་དང༌། །དགྲ་བོ་ཅོག་གིས་མི་ཚུགས་སོ། །མིང་ཙམ་བཟུང་སྟེ་བརྗོད་བྱས་ཀྱང༌། །སྐེམ་བྱེད་བརྗེད་བྱེད་སྨྱོ་བྱེད་དང༌། །མཁའ་འགྲོ་མ་དང་ཤ་ཟ་དང༌། །གདོན་རྣམས་<line/>
</page>
<page index="11" id="57A">༄༅། །རབ་ཏུ་བརླག་པར་འགྱུར། །སོ་སོར་འབྲང་བའི་གཟི་བརྗིད་ཀྱིས། །གཟི་ཆེན་མདངས་རྣམས་ཟ་བ་དང༌། །མི་ཡི་སྐྱེ་རྒུ་རྣམས་འཚེ་བ། །དེ་དག་ཐམས་<line/>
ཅད་རེངས་བྱེད་འགྱུར། །བྱད་སྟེམས་མི་བཟད་གང་ཡིན་དང༌། །ཕ་རོལ་དམག་ཚོགས་ཕུང་བར་བྱེད། །སྔགས་ཀྱི་ལས་ཀྱིས་གནོད་མི་འགྱུར། །རྩ་བའི་ལས་ལས་རྣམ་<line/>
པར་གྲོལ། །དུག་དང་དུག་སྦྱར་མེས་མི་ཚུགས། །མཚོན་དང་ཆུས་ཀྱང་ཚུགས་མི་འགྱུར། །ལྕེ་འབབ་གློག་གིས་མི་ཚུགས་ཏེ། །དུས་ཀྱི་རླུང་གིས་གནོད་མི་འགྱུར། །<line/>
རིག་པའི་རྒྱལ་མོའི་གཟི་བརྗིད་ཀྱིས། །དགྲ་ཀུན་རབ་ཏུ་འཇོམས་པར་འགྱུར། །དེ་ཡི་དོན་རྣམས་ཐམས་ཅད་འགྲུབ། །རྟག་ཏུ་རྒྱལ་བ་ཐོབ་པར་འགྱུར། །གང་གིས་<line/>
རྟག་ཏུ་མགུལ་པའམ། །ལག་པར་རིག་པ་བཏགས་ན་ནི། །དེ་ཡི་དགོས་པ་ཡོད་དོ་ཅོག །འགྲུབ་འགྱུར་འདི་ལ་ཐེ་ཚོམ་མེད། །བྱང་ཆུབ་སེམས་དཔའ་ཆེན་པོ་དང༌། །<line/>
སངས་རྒྱས་རྣམས་དང་རང་འདྲེན་དང༌། །དེ་བཞིན་ཀླུ་ཡི་རྒྱལ་པོ་དང༌། །ལྷ་དབང་རྣམས་ནི་རྟག་ཏུ་སྲུང༌། །སོ་སོར་འབྲང་བའི་གཟུངས་འཛིན་ལ། །ཉན་ཐོས་སངས་<line/>
རྒྱས་ཐམས་ཅད་དང༌། །རིག་པའི་ལྷ་མོ་རྫུ་འཕྲུལ་ཆེ། །རྟག་ཏུ་སྲུང་བ་བྱེད་པར་འགྱུར། །ལག་ན་རྡོ་རྗེ་གནོད་སྦྱིན་དབང༌། །དེ་བཞིན་རྒྱལ་པོ་བཞི་རྣམས་དང༌། །དེ་<line/>
</page>
<page index="12" id="57B">ལ་ཉིན་དང་མཚན་རྣམས་སུ། །སྲུང་བར་བྱེད་དེ་ཐེ་ཚོམ་མེད། །བརྒྱ་བྱིན་ལྷ་དང་བཅས་པ་དང༌། །ཚངས་པ་ཁྱབ་འཇུག་དབང་ཆེན་དང༌། །དགའ་བའི་དབང་པོ་ནག་པོ་ཆེ། །<line/>
སྨིན་དྲུག་བུ་དང་ཚོགས་ཀྱི་དབང༌། །མ་མོའི་ཚོགས་རྣམས་ཐམས་ཅད་དང༌། །དེ་བཞིན་བདུད་རིས་གཞན་རྣམས་དང༌། །དྲང་སྲོང་གཟི་བརྗིད་ཆེ་རྣམས་དང༌། །རྫུ་འཕྲུལ་ཆེན་<line/>
པོའི་ལྷ་རྣམས་དང༌། །དེ་ཀུན་སོ་སོར་འབྲང་བ་ཡི། །གཟུངས་འཛིན་དེ་ལ་སྲུང་བར་བྱེད། །སངས་རྒྱས་བདག་ཉིད་ཆེ་རྣམས་དང༌། །རིག་པའི་ལྷ་མོ་སྟོབས་ཆེན་དང༌། །བདག་གི་<line/>
མ་དང་ཁྲོ་གཉེར་དང༌། །ལྷ་མོ་སྒྲོལ་མ་ལྕགས་ཀྱུ་དང༌། །རྡོ་རྗེ་ལུ་གུ་རྒྱུད་དང་དཀར། །དེ་བཞིན་དཀར་མོ་ཆེན་མོ་དང༌། །ནག་མོ་ཆེ་དང་ཕོ་ཉ་དང༌། །དེ་བཞིན་རྡོ་རྗེ་ཕོ་ཉ་དང༌།<line/>
ཞགས་པ་བཟང་དང་རྡོ་རྗེ་ཞགས། །ལག་ན་རྡོ་རྗེ་སྟོབས་པོ་ཆེ། །རིག་པ་ལྷ་མོ་རྡོ་རྗེ་ཕྲེང༌། །བདུད་རྩི་ཐབ་སྦྱོར་བྱེད་པ་དང༌། །གཞན་གྱིས་མི་ཐུབ་ལྷ་མོ་ཆེ། །རྣ་བ་ནག་<line/>
མོ་སྟོབས་ཆེན་མོ། །དཔལ་ཡོན་ལྡན་པ་སྐལ་ཆེན་དང༌། །རྣ་ཆ་གདུབ་ཀོར་པདྨ་འདྲ། །མེ་ཏོག་སོ་ཅན་ནོར་བུ་གཙུག །སྐྲ་མདོག་མཛེས་དང་ཁྱབ་པ་མོ། །ལྷ་མོ་གཟི་བརྗིད་<line/>
ཆེན་མོ་དང༌། །དཔལ་ཡོན་ལྡན་པ་གློག་ཕྲེང་ཅན། །སྲིན་པོ་རལ་པ་གཅིག་པ་དང༌། །སངས་རྒྱས་སྲུང་ཞེས་བྱ་བ་དང༌། །སྐལ་བ་ཆེན་པོ་མི་ཐོད་ཅན། །ལངྐའི་བདག་པོ་<line/>
</page>
<page index="13" id="58A">༄༅། །དཔལ་ཡོན་ཅན། །གཞན་ཡང་ལྷ་མོ་མང་པོ་རྣམས། །སེམས་ཅན་རྗེས་སུ་འཛིན་བྱེད་དག །རིག་པ་གང་གི་ལག་ན་གནས། །དེ་ལ་སྲུང་བ་བྱེད་པར་འགྱུར། །<line/>
འཕྲོག་མ་དང་ནི་ལྔས་རྩེན་དང༌། །དུང་ཅན་དང་ནི་སོ་བརྩེགས་མ། །དཔལ་གྱི་ལྷ་མོ་དབྱངས་ཅན་ཡང༌། །དེ་ཡི་རྗེས་འགྲོ་རྟག་ཏུ་སྲུང༌། །སོ་སོར་འབྲང་བ་ཆེན་མོ་འདི། །<line/>
བུད་མེད་གང་ཞིག་རྟག་འཆང་ན། །དེ་ཡི་ཐམས་ཅད་འགྲུབ་པར་འགྱུར། །རྟག་པར་མངལ་ན་བུ་ཕོ་ཆགས། །མངལ་རྣམས་ན་ཡང་བདེ་བར་སྐྱེ། །སྦྲུམ་མ་དག་ཀྱང་<line/>
བདེ་བར་འགྱུར། །ནད་དང་སྡིག་པ་ཐམས་ཅད་ཀྱང༌། །འཇིག་པར་འགྱུར་ཏེ་ཐེ་ཚོམ་མེད། །བསོད་ནམས་ལྡན་ཞིང་སྟོབས་དང་ལྡན། །ནོར་དང་འབྲུ་ཡང་རྟག་ཏུ་<line/>
འཕེལ། །ཚིག་ཀྱང་གཟུང་དུ་འོས་པ་དང༌། །མཆོད་པའི་འོས་སུ་འགྱུར་བ་ཉིད། །བུད་མེད་དང་ནི་སྐྱེས་པའང་རུང༌། །གཙང་མ་གང་ཞིག་འཆང་བསྲེལ་ན། །དེ་ནི་སེམས་<line/>
ཅན་ཐམས་ཅད་དག །ཐར་པར་བྱ་ཕྱིར་བརྩོན་པར་འགྱུར། །རྟག་ཏུ་བདེ་བར་འགྱུར་བ་ཡིན། །ནད་དོ་ཅོག་ཀྱང་རྣམ་པར་སྤངས། །སླས་དང་སྐྱེ་བོ་མང་བཅས་པའི། །<line/>
རྒྱལ་པོའང་དེ་ཡི་དབང་དུ་འགྱུར། །ཕུན་སུམ་ཚོགས་པ་རྟག་ཏུ་འབར། །བསོད་ནམས་ཕུང་པོ་རྣམ་པར་འཕེལ། །དེ་ཡི་བསམ་པ་ཐམས་ཅད་འགྲུབ། །དཀྱིལ་འཁོར་<line/>
</page>
<page index="14" id="58B">ཀུན་ཏུ་ཞུགས་པ་ཡིན། །རྒྱལ་བ་རྣམས་ཀྱི་བཀའ་བཞིན་དུ། །དེ་ནི་ཀུན་ཏུ་དམ་ཚིག་ཤེས། །རྨི་ལམ་ངན་པ་རྨི་མི་འགྱུར། །སྡིག་པ་ཐམས་ཅད་འཕྲོག་པའི་མཆོག །<line/>
སྡིག་པ་རྣམས་དང་དེ་བཞིན་དུ། །དགྲ་ཡང་རབ་ཏུ་ཕུང་བར་བྱེད། །གཟའ་ཀུན་རྣམ་པར་གཞིག་པའི་ཕྱིར། །ཡེ་ཤེས་དབང་ཕྱུག་ཆེན་པོས་གསུངས། །འདོད་པ་ཐམས་<line/>
ཅད་སྦྱིན་པར་བྱེད། །དེ་ཕྱིར་རྟག་ཏུ་བཅང་བར་བྱ། །འབྱུང་པོའི་ཚོགས་རྣམས་ང་ལ་ཉོན། །ང་ནི་རབ་ཏུ་འདི་བརྗོད་དོ། །དེ་བཞིན་གཤེགས་པ་ཐམས་ཅད་ལ་ཕྱག་འཚལ་<line/>
ལོ༑ ༑སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་དང༌། སངས་རྒྱས་དང༌། ཆོས་དང༌། དགེ་འདུན་ལ་ཕྱག་འཚལ་ལོ། །ཨོཾ་བི་པུ་ལ་གརྦྷེ། བི་པུ་ལ་བི་མ་ལེ། བི་<line/>
མལ་གརྦྷེ། བི་མ་ལེ། ཛ་ཡ་གརྦྷེ། བཛྲ་ཛྭ་ལ་གརྦྷེ། ག་ཏི་ག་ཧ་ནི། ག་ག་ན་བི་ཤོ་དྷ་ནེ། སརྦྦ་པཱ་པ་བི་ཤོ་དྷ་ནེ། ཨོཾ་གུ་ན་བ་ཏི། ག་ག་ན། པི་ཙཱ་རི་ཎི་ག་ག་རི་ཎི་གི་རི་གི་<line/>
རི༑ གི་རི་ཎི་གི་རི་ཎི། ག་མ་རི་ག་མ་རི། ག་ཧ་ག་ཧ། གརྒཱ་རི་གརྒཱ་རི། ག་ག་རི་ག་ག་རི། གཾ་བྷ་རི། གཾ་བྷ་རི། ག་བྷི་ག་བྷི། ག་ཧི་ག་ཧི། ག་མ་ནི་ག་མ་ནི། ག་རི་ག་རི།<line/>
གུ་བྷ་གུ་བྷ། གུ་ཧ་གུ་ཧ། གུ་རུ་གུ་ཎི། ཙ་ལེ་གུ་ཧ་ནི། གུ་ཧ་ནི། གུ་རུ་ཎི། ཙུ་ལུ་ཙུ་ལུ། ཙ་ལེ་ཙ་ལེ། མུ་ཙི་ལེ་མུ་ཙུ་ལེ། ཛ་ཡེ་བི་ཛ་ཡེ། སརྦྦ་བྷ་ཡ་བི་ག་ཏེ། སརྦྦ་སཾ་<line/>
</page>
<page index="15" id="59A">༄༅། །ར་ཀྵ་ཎི༑ སི་རི་སི་རི། བྷི་རི་བྷི་རི། མི་རི་མི་རི། མི་རི་མི་རི། གི་རི་གི་རི། གྷི་རི་གྷི་རི། ས་མནྟ་བཪྵ་ཎི། བཅོམ་ལྡན་འདས་མ་སེམས་ཅན་འདྲེན་མ།<line/>
ཀུན་ནས་འདྲེན་མ། དགྲ་ཐམས་ཅད་འཇོམས་པར་མཛད་མ། བདག་འཇིགས་པ་ཐམས་ཅད་དང༌། གནོད་པ་ཐམས་ཅད་དང༌། ནད་འགོ་བ་ཐམས་ཅད་དང༌། ནད་<line/>
ཐམས་ཅད་ལས་སྲུང་དུ་གསོལ། སྲུང་དུ་གསོལ། ཙི་རི་ཙི་རི། བི་རི་བི་རི། དྷི་རི་དྷི་རི། བི་ག་ཏ། ཨཱ་བ་ར་ཎེ། བི་ཤོ་དྷ་ནི། བི་བི་དྷ། ཨཱ་པ་ར་ཎི། བི་ནཱ་ཤ་ནི། མུ་རི་མུ་རི།<line/>
མུ་ཙི་མུ་ཙི། མུ་ལི་མུ་ལི། ཙི་ལི་ཙི་ལི། ཀི་ལི་ཀི་ལི། མི་ལེ་མི་ལེ། ཀ་མ་ལེ། བི་མ་ལེ། ཛ་ཡེ་བི་ཛ་ཡེ། བི་ཛ་ཡཱ། བ་ཧེ་ཛ་ཡ་བ་ཏི། བ་ཤེ་ཥ་བ་ཏི། བཅོམ་ལྡན་འདས་མ་<line/>
རིན་པོ་ཆེའི་ཅོད་པན་དང༌། ཕྲེང་བ་མངའ་བ། ཆ་བྱད་རྣམ་པ་སྣ་ཚོགས་མངའ་བ། བཅོམ་ལྡན་འདས་མ་རིག་པའི་ལྷ་མོ་ཆེན་མོ། སྡིག་པ་ཐམས་ཅད་རྣམ་པར་<line/>
སྦྱོང་བ༑ བདག་ལ་ཐམས་ཅད་དུ་ཀུན་ནས་སྲུང་དུ་གསོལ། སྲུང་དུ་གསོལ། ཧུ་རུ་ཧུ་རུ། མུ་རུ་མུ་རུ། རཀྵ་རཀྵ་མ་མ། མགོན་མ་མཆིས་པ། སྐྱབས་མ་མཆིས་པ།<line/>
དཔུང་གཉེན་མ་མཆིས་པ་བདག་ལ་སྲུང་དུ་གསོལ། སྲུང་དུ་གསོལ། བདག་སྡུག་བསྔལ་ཐམས་ཅད་ལས་ཐར་བར་མཛད་དུ་གསོལ། ཙཎྜེ་ཙཎྜེ། ཙཎྜི་ནི་ཙཎྜི་ནི།<line/>
</page>
<page index="16" id="59B">བོ་ག་བ་ཏི། སརྦྦ་དུཥྚ་ནི་བཱ་ར་ཎི། བི་ཛ་ཡ། བཱ་ཧི་ནི། ཧུ་རུ་ཧུ་རུ། མུ་རུ་མུ་རུ། ཙུ་རུ་ཙུ་རུ། ཏུ་རུ་ཏུ་རུ། ཨཱ་ཡུ་བཱ་ལི་ནི། སུ་ར་བ་ར་པྲ་མ་ཐ་ནི། སརྦྦ་དེ་བ་ག་ཎ་པཱུ་ཛི་ཏེ། ཙི་རི་<line/>
ཙི་རི༑ དྷི་རི་དྷི་རི། ས་མནྟ་ཨ་བ་ལོ་ཀི་ཏེ། པྲ་བྷེ་པྲ་བྷེ། སུ་པྲ་བྷེ། སུ་པྲ་བྷ་བི་ཤུདྡྷེ་སརྦྦ་པཱ་པཾ་བི་ཤུདྡྷེ། སརྦྦ་པཱ་པཾ་བི་ཤོ་དྷ་ནེ། དྷུ་རུ་དྷུ་རུ། དྷ་ར་ནི། དྷ་རེ། དྷ་ར་དྷ་ར། སུ་མུ་སུ་མུ།<line/>
མུ་སུ་མུ་སུ། རུ་རུ་ཙ་ལེ། ཙ་ལ་ཡ། དཔལ་གྱི་སྐུ་མངའ་བ། བདག་ལ་གནོད་པར་སེམས་པ་ལས་བསྐྱབ་ཏུ་གསོལ། བདག་གི་བསམ་པ་རྫོགས་པར་མཛད་དུ་གསོལ། ཛ་<line/>
ཡ་ཀ་མ་ལེ། ཀྵི་ནི་ཀྵི་ནི། བ་ར་ད། ཨཾ་ཀུ་ཤེ། ཨོཾ་པདྨ་བི་ཤུདྷེ། ཤོ་དྷ་ཡ་ཤོ་དྷ་ཡ། ཤུདྡྷེ་ཤུདྡྷེ། བྷ་ར་བྷ་ར། བྷི་རི་བྷི་རི། བྷུ་རུ་བྷུ་རུ། མངྒ་ལ་བི་ཤུདྷེ། བ་བི་ཏྲ་མུ་ཁི། ཁཌྒི་<line/>
ནི་ཁཌྒན། ཁ་ར་ཁ་ར། ཛྭ་ལ་ཏི་ཤི་ཁ་རེ། ས་མནྟ་ཨ་བ་ལོ་ཀི་ཏ་བྲ་བྷེ་སུ་པྲ་བྷ་བི་ཤུདྡྷེ། ས་མནྟ་པྲ་སཱ་ར་ཏི་ཨ་བ་བྷཱ་སི་ཏ་ཤུདྡྷེ། ཛྭ་ལ་ཛྭ་ལ། སརྦྦ་དེ་བ་ག་ཎ། གྲ་ཧ་ན་ཀྵ་<line/>
ཏྲ༑ ས་མ་ཨཱ་ཀཪྵ་ནི། སཏྱ་པྲ་ཏེ། ཨོཾ་ཧྲི་ཏྲ་ཏ་ར་ཏ་ར། ཏ་རཱ་ཡ་ཏ་རཱ་ཡ། གླང་པོ་ཆེའི་ལྟ་སྟངས་ཀྱིས་གཟིགས་མ། བདག་མིའི་གནོད་པ་ལས་བསྒྲལ་དུ་གསོལ། ལ་ཧུ་<line/>
ལ་ཧུ༑ ཧུ་ལུ་ཧུ་ལུ། ཧུ་དུ་ཧུ་དུ། ཏུ་རུ་ཏུ་རུ། ཀི་ནི་ཀི་ནི། ཀྵི་ཎི་ཀྵི་ཎི། ཧུ་ཎི་ཧུ་ཎི། སརྦྦ་གྲ་ཧ་བྷཀྵི་ནི། པིཾ་ག་ལེ་བིཾ་ག་ལེ། མུ་ཙུ་མུ་ཙུ། སུ་མུ་སུ་མུ། སུ་བི་ཙ་ལེ། ཏ་ར་ཏ་<line/>
</page>
<page index="17" id="60A">༄༅། །ར༑ བཅོམ་ལྡན་འདས་མ་གླང་པོ་ཆེའི་ལྟ་སྟངས་ཀྱིས་གཟིགས་མ། ཐམས་ཅད་དུ་ཀུན་ནས་ཕྱོགས་ཐམས་ཅད་བཅིང་བ་དང༌། རྡོ་རྗེའི་ར་བ་དང༌། རྡོ་རྗེའི་<line/>
ཞགས་པའི་བཅིང་བས་བདག་འཇིགས་པ་ཆེན་པོ་བརྒྱད་ལས་བསྒྲལ་དུ་གསོལ། བཛྲ་ཛྭ་ལ་བི་ཤུདྡྷེ། བྷུ་རི་བྷུ་རི། དྷ་ར་དྷ་ར། ཏི་རི་ཏི་རི། ཏུ་རུ་ཏུ་རུ། བྷ་ག་བ་ཏི། གརྦྷ་<line/>
བི་ཤུདྡྷེ༑ གརྦྷ་བི་ཤོ་དྷ་ནི། ཀུཀྵི་སམྤུ་ར་ཎི་ཛྭ་ལ་ཛྭ་ལ། ཙ་ལ་ཙ་ལ། ཛྭཱ་ལི་ནི། ལྷའི་ཆུས་ཀུན་ཏུ་ཆར་དབབ་ཏུ་གསོལ། ཨ་མྲྀ་ཏ་བཪྵ་ཎི་དེ་བ་ཏ། ཨ་བ་ཏཱ་བ་ར་ཎི། བདེ་<line/>
བར་གཤེགས་པའི་གསུང་རབ་བདུད་རྩི་མཆོག་གི་སྐུ་དང་ལྡན་པ་བདག་ལ་དབང་བསྐུར་དུ་གསོལ། འཐབ་པ་དང༌། འཐབ་མོ་དང༌། རྩོད་པ་དང༌། འགྱེད་པ་དང༌། །རྨི་<line/>
ལམ་ངན་པ་དང༌། ལྟས་ངན་པ་དང༌། བཀྲ་མི་ཤིས་པ་དང༌། སྡིག་པ་ཐམས་ཅད་རྣམ་པར་སྦྱོང་བ་གནོད་སྦྱིན་དང༌། སྲིན་པོ་དང༌། ཀླུ་ཐམས་ཅད་འཇོམས་པ། གནོད་<line/>
པས་འཇིགས་སྐྲག་པ་བདག་འཇིགས་པ་ཐམས་ཅད་དང༌། གནོད་པ་ཐམས་ཅད་དང༌། ནད་འགོ་བ་ཐམས་ཅད་དང༌། ནད་ཐམས་ཅད་ལས་ཐམས་ཅད་དུ་རྟག་པར་<line/>
སྲུང་དུ་གསོལ། སྲུང་དུ་གསོལ། བ་ལ་བ་ལ། བ་ལ་བ་ཏི། ཛ་ཡ་ཛ་ཡ། བི་ཛ་ཡ་བི་ཛ་ཡ། ཐམས་ཅད་དུ་དུས་ཀུན་ཏུ་བདག་རྒྱལ་བར་མཛད་དུ་གསོལ། བདག་ལ་<line/>
</page>
<page index="18" id="60B">རིག་པ་ཆེན་མོ་འདི་གྲུབ་པར་མཛད་དུ་གསོལ། དཀྱིལ་འཁོར་ཆེན་པོ་སྒྲུབ་ཏུ་གསོལ། གསང་སྔགས་རྣམས་གྲུབ་ཏུ་གསོལ། བགེགས་རྣམས་གཞོམ་དུ་གསོལ། ཛ་ཡ་ཛ་<line/>
ཡ༑ སིདྡྷི་སིདྡྷི། སིདྡྷྱ་སིདྡྷྱ། བུདྡྷྱ་བུདྡྷྱ། པཱུ་ར་ཡ་པཱུ་ར་ཡ། སཾ་པཱུ་ར་ཎི་པཱུ་ར་ཎི། བདག་གི་བསམ་པ་རྫོགས་པར་མཛད་དུ་གསོལ། རིག་པ་ཐམས་ཅད་ལས་བྱུང་བའི་སྐུ་ཅན།<line/>
རྒྱལ་བ་ལྷག་པར་རྒྱལ་བ་ཅན། དེ་བཞིན་གཤེགས་པའི་སྙིང་པོ་རྣམ་པར་དག་པ་བཅོམ་ལྡན་འདས་མ་བཞུགས་སུ་གསོལ། བཞུགས་སུ་གསོལ། དམ་ཚིག་བསྐྱང་<line/>
དུ་གསོལ། འཇིགས་པ་མི་བཟད་པ་ཆེན་པོ་བརྒྱད་ལས་བདག་ལ་གཟིགས་སུ་གསོལ། ས་ར་ས་ར། པྲ་ས་ར་པྲ་ས་ར། སརྦྦ་ཨཱ་བ་ར་ཎ་བི་ཤོ་དྷ་ནི། ས་མནྟ་ཨ་ཀཱ་ར་མཎྜ་<line/>
ལ་བི་ཤུདྡྷེ། བི་ག་ཏེ། བི་ག་ཏ་མ་ལེ། སརྦྦ་མ་ལ་བི་ཤོ་དྷ་ནི། ཀྴི་ནི་ཀྴི་ནི། སརྦྦ་པཱ་པཾ་བི་ཤུདྡྷེ། མ་ལ་བི་ག་ཏེ། ཛ་ཡ་བ་ཏི། ཏེ་ཛོ་ཏེ་ཛོ་བ་ཏི། བཛྲ་བཛྲ་བ་ཏི་སྭཱཧཱ། འཇིག་<line/>
རྟེན་གསུམ་དུ་བྱིན་གྱིས་བརླབས་པ་ལ་སྭཱཧཱ། དེ་བཞིན་གཤེགས་པ་ཐམས་ཅད་ཀྱི་སྤྱི་བོ་ནས་དབང་བསྐུར་བ་ལ་སྭཱཧཱ། བྱང་ཆུབ་སེམས་དཔའ་ཐམས་ཅད་ཀྱིས་དབང་བསྐུར་བ་ལ་སྭཱཧཱ། ལྷ་ཐམས་ཅད་ཀྱིས་དབང་<line/>
བསྐུར་བ་ལ་སྭཱཧཱ། ལྷ་ཐམས་ཅད་ཀྱིས་བདང་བསྐུར་བ་ལ་སྭཱཧཱ་དེ་བཞིན་གཤེགས་པ་ཐམས་ཅད་ཀྱི་སྙིང་པོས་བྱིན་གྱིས་བརླབས་པ་ལ་སྭཱཧཱ། དེ་བཞིན་གཤེགས་<line/>
</page>
<page index="19" id="61A">༄༅། །པ་ཐམས་ཅད་ཀྱིས་དམ་ཚིག་གྲུབ་པ་ལ་སྭཱཧཱ། དབང་པོ་དང་ལྡན་པ་དབང་པོས་རྣམ་པར་བལྟས་པ་ལ་སྭཱཧཱ། ཚངས་པ་དང་ཚངས་པ་ལ་གནས་པ་<line/>
ལ་སྭཱཧཱ། ཁྱབ་འཇུག་གིས་ཕྱག་བྱས་པ་ལ་སྭཱཧཱ། དབང་ཕྱུག་ཆེན་པོས་ཕྱག་འཚལ་ཞིང་མཆོད་པ་ལ་སྭཱཧཱ། རྡོ་རྗེ་འཛིན་ལག་ན་རྡོ་རྗེའི་སྟོབས་དང་བརྩོན་འགྲུས་<line/>
ཀྱིས་བྱིན་གྱིས་བརླབས་པ་ལ་སྭཱཧཱ། ཡུལ་འཁོར་སྲུང་ལ་སྭཱཧཱ། འཕགས་སྐྱེས་པོ་ལ་སྭཱཧཱ། མིག་མི་བཟང་ལ་སྭཱཧཱ། རྣམ་ཐོས་ཀྱི་བུ་ལ་སྭཱཧཱ། རྒྱལ་པོ་ཆེན་པོ་བཞིས་<line/>
ཕྱག་འཚལ་བ་ལ་སྭཱཧཱ། གཤིན་རྗེ་ལ་སྭཱཧཱ། གཤིན་རྗེས་མཆོད་ཅིང་ཕྱག་འཚལ་བ་ལ་སྭཱཧཱ། ཆུའི་ལྷ་ལ་སྭཱཧཱ། རླུང་ལྷ་ལ་སྭཱཧཱ། རླུང་ལྷ་ཆེན་པོ་ལ་སྭཱཧཱ། མེ་ལྷ་ལ་<line/>
སྭཱཧཱ༑ ཀླུས་རྣམ་པར་བལྟས་པ་ལ་སྭཱཧཱ། ལྷའི་ཚོགས་རྣམས་ལ་སྭཱཧཱ། ཀླུའི་ཚོགས་རྣམས་ལ་སྭཱཧཱ། གནོད་སྦྱིན་གྱི་ཚོགས་རྣམས་ལ་སྭཱཧཱ། སྲིན་པོའི་ཚོགས་རྣམས་<line/>
ལ་སྭཱཧཱ༑ དྲི་ཟའི་ཚོགས་རྣམས་ལ་སྭཱཧཱ། ལྷ་མ་ཡིན་གྱི་ཚོགས་རྣམས་ལ་སྭཱཧཱ། ནམ་མཁའ་ལྡིང་གི་ཚོགས་རྣམས་ལ་སྭཱཧཱ། མི་འམ་ཅིའི་ཚོགས་རྣམས་ལ་སྭཱཧཱ།<line/>
ལྟོ་འཕྱེ་ཆེན་པོའི་ཚོགས་རྣམས་ལ་སྭཱཧཱ། མི་རྣམས་ལ་སྭཱཧཱ། མི་མ་ཡིན་པ་རྣམས་ལ་སྭཱཧཱ། གདོན་རྣམས་ལ་སྭཱ་ཧཱ། འབྱུང་པོ་ཐམས་ཅད་ལ་སྭཱཧཱ། ཡི་དྭགས་ལ་སྭཱཧཱ།<line/>
</page>
<page index="20" id="61B">ཤ་ཟ་ལ་སྭཱཧཱ། བརྗེད་བྱེད་ལ་སྭཱཧཱ། གནོན་པོ་ལ་སྭཱཧཱ། གྲུལ་བུམ་ལ་སྭཱཧཱ། ཨོཾ་དྷུ་རུ་དྷུ་རུ་སྭཱཧཱ། ཏུ་རུ་ཏུ་རུ་སྭཱཧཱ། མུ་རུ་མུ་རུ་སྭཱཧཱ། ཧ་ན་ཧ་ན། སརྦྦ་ཤ་ཏྲཱུཾ་སྭཱཧཱ། ད་ཧ་ད་ཧ་<line/>
སརྦྦ་དུཥྚཱ་ནཱཾ་སྭཱཧཱ། གང་དག་བདག་ལ་མི་ཕན་པར་འདོད་པ་དེ་དག་ཐམས་ཅད་ཀྱིས་ལུས་ཛྭཱ་ལ་ཡ་སརྦྦ་དུཥྚ་ཙི་ཏྲཱ་ནཱ་སྭཱཧཱ། འབར་བ་ལ་སྭཱཧཱ། རབ་ཏུ་འབར་བ་ལ་སྭཱཧཱ། རྡོ་རྗེ་འབར་<line/>
བ་ལ་སྭཱཧཱ། མ་ལྕེ་འབར་བ་ལ་སྭཱཧཱ། ཀུན་ཏུ་འབར་བ་ལ་སྭཱཧཱ། ནོར་བུ་བཟང་ལ་སྭཱཧཱ། གང་བ་བཟང་པོ་ལ་སྭཱཧཱ། ནག་པོ་ཆེན་པོ་ལ་སྭཱཧཱ། མ་མོའི་ཚོགས་ལ་སྭཱཧཱ། གནོད་སྦྱིན་<line/>
མོ་རྣམས་ལ་སྭཱཧཱ། སྲིན་མོ་རྣམས་ལ་སྭཱཧཱ། ནམ་མཁའི་མ་མོ་རྣམས་ལ་སྭཱཧཱ། རྒྱ་མཚོ་ན་གནས་པ་རྣམས་ལ་སྭཱཧཱ། མཚན་མོ་རྒྱུ་བ་རྣམས་ལ་སྭཱཧཱ། ཉིན་མོ་རྒྱུ་བ་རྣམས་ལ་<line/>
སྭཱཧཱ༑ དུས་གསུམ་དུ་རྒྱུ་བ་རྣམས་ལ་སྭཱཧཱ། དུས་སུ་རྒྱུ་བ་རྣམས་ལ་སྭཱཧཱ། དུས་མ་ཡིན་པར་རྒྱུ་བ་རྣམས་ལ་སྭཱཧཱ། ཟས་སུ་མངལ་ཟ་བ་རྣམས་ལ་སྭཱཧཱ། མངལ་འཛིན་པ་ལ་<line/>
སྭཱཧཱ༑ ཧུ་ལུ་ཧུ་ལུ་སྭཱཧཱ། ཨོཾ་སྭཱཧཱ། སྭཿ་སྭཱཧཱ། བྷུཿ་སྭཱཧཱ། བྷུ་བཿ་སྭཱཧཱ། བྷུརྦྷུ་བཿ་སྭཱཧཱ། ཙི་ཊི་ཙི་ཊི་སྭཱཧཱ། བི་ཊི་བི་ཊི་སྭཱཧཱ། དྷ་ར་ཎི་སྭཱཧཱ། དྷཱ་ར་ཎི་སྭཱཧཱ། ཨགྣི་སྭཱཧཱ། ཏེ་ཛོ་བ་ཡུ་<line/>
སྭཱཧཱ༑ ཙི་ལི་ཙི་ལི་སྭཱཧཱ། མི་ལི་མི་ལི་སྭཱཧཱ། སི་ལི་སི་ལི་སྭཱཧཱ། བུདྡྷྱ་བུདྡྷྱ་སྭཱཧཱ། སིདྡྷྱ་སིདྡྷྱ་སྭཱཧཱ། མཎྜ་ལ་བནྡྷེ་སྭཱཧཱ། སཱི་མཱ་བནྡྷེ་སྭཱཧཱ། དྷ་ར་ཎི་བནྡྷེ་སྭཱཧཱ། སརྦྦ་ཤ་ཏྲཱུ་བྷཉྫ་ཡ་<line/>
</page>
<page index="21" id="62A">༄༅། །སྭཱཧཱ༑ ཛཾ་བྷ་ཡ་ཛཾ་བྷ་ཡ་སྭཱཧཱ། སྟཾ་བྷ་ཡ་སྟཾ་བྷ་ཡ་སྭཱཧཱ། ཚིནད་ཚིནད་སྭཱཧཱ། བྷིནྡ་བྷིནྡ་སྭཱཧཱ། བྷཉྫ་བྷཉྫ་སྭཱཧཱ། བནྡཱ་བནྡཱ་སྭཱཧཱ། མོ་ཧ་ཡ་མོ་ཧ་ཡ་སྭཱཧཱ། མ་ཎི་<line/>
བི་ཤུདྡྷེ་སྭཱཧཱ། སཱུཪྻེ་སྭཱཧཱ། སཱུཪྻེ་བི་ཤུདྡྷེ་སྭཱཧཱ། ཤོ་དྷ་ནི་བི་ཤོ་དྷ་ནི་སྭཱཧཱ། ཙནྡྲེ་ཙནྡྲེ་པ་རི་པཱུ་རྞ་ཙནྡེ་གྲ་ཧེ་བྷྱཿ་སྭཱཧཱ། ནཀྵ་ཏྲེ་བྷྱཿ་སྭཱཧཱ། ཤི་བེ་བྷྱཿ་སྭཱཧཱ། ཤཱནྟི་བྷྱཿ་སྭཱཧཱ།<line/>
པུཥྚི་བྷྱཿ་སྭཱཧཱ། སྭ་སྟྱེ་ཡ་ན་བྷྱཿ་སྭཱཧཱ། གརྦྷ་དྷ་རེ་སྭཱཧཱ། ཤི་བཾ་ཀ་རི་སྭཱཧཱ། ཤི་ཀ་རི་སྭཱཧཱ། ཤཱནྟི་ཀ་རི་སྭཱཧཱ། པུཥྚིཾ་ཀ་རི་སྭཱཧཱ། བེ་ལ་བརྡྷ་ནི་སྭཱཧཱ། བ་ལ་བརྡྷ་ནི་ཀ་རི་<line/>
སྭཱཧཱ༑ ཤྲཱི་ཀ་རི་སྭཱཧཱ། ཤྲཱི་བརྡྷ་ནི་སྭཱཧཱ། ཤྲཱི་ཛྭཱ་ལ་ན་སྭཱཧཱ། མུ་ཙི་སྭཱཧཱ། ན་མུ་ཙི་སྭཱཧཱ། མ་རུ་ཙི་སྭཱཧཱ། བེ་ག་བ་ཏི་སྭཱཧཱ། ཨོཾ་བཅོམ་ལྡན་འདས་མ་དེ་བཞིན་གཤེགས་<line/>
པ་ཐམས་ཅད་ཀྱི་སྐུ་མཆོག་དྲི་མ་དང་བྲེལ་བ། བདག་གི་སྡིག་པ་ཐམས་ཅད་ཞི་བར་མཛད་དུ་གསོལ། བདག་བདེ་ལེགས་སུ་གྱུར་ཅིག །ཨོཾ་མུ་ནེ་མུ་ནེ། བི་མུ་ནི་བི་མུ་<line/>
ནི༑ དྷ་རི་ཙ་ལ་ཙ་ལ་ནེ། བྷ་ག་བ་ཏི། བྷ་ཡ་བི་ག་ཏེ། བྷ་ཡ་ཧ་རི་ནི། བོ་དྷི་བོ་དྷི། བོ་དྷ་ཡ་བོ་དྷ་ཡ། བུདྡྷི་ལི་བུདྡྷི་ལི། ཙུམྦུ་ལི་ཙུམྦུ་ལི་སྭཱཧཱ། སརྦྦ་ཏ་ཐཱ་ག་ཏ་ཧྲི་ད་ཡ་ཛུ་ཥེ་<line/>
སྭཱཧཱ༑ ཨོཾ་མུ་ནི་མུ་ནི་མུ་ནི་བ་རེ། དེ་བཞིན་གཤེགས་པ་ཐམས་ཅད་ཀྱི་རིག་པའི་དབང་བསྐུར་བ། རྡོ་རྗེའི་གོ་ཆ་ཆེན་པོའི་ཕྱག་རྒྱས་བཏབ་པ་ཐམས་ཅད་ཀྱིས་བདག་<line/>
</page>
<page index="22" id="62B">ལ་དབང་བསྐུར་དུ་གསོལ། སརྦྦ་ཏ་ཐཱ་ག་ཏ་ཧྲི་ད་ཡ། ཨ་དྷིཥྛ་ན་ཨ་དྷིཥྛི་ཏེ་བཛྲེ་སྭཱཧཱ། བྲམ་ཟེ་ཆེན་པོའི་རིག་པའི་རྒྱལ་མོ་སོ་སོར་འབྲང་བ་ཆེན་པོ། ཀུན་ནས་མེ་ལྕེའི་ཕྲེང་བ་རྣམ་<line/>
པར་དག་པས་རྒྱས་པ། ཡིད་བཞིན་གྱི་ནོར་བུའི་ཕྱག་རྒྱ་དང༌། སྙིང་པོ་གཞན་གྱིས་མི་ཐུབ་པའི་གཟུངས་འདི་རིགས་ཀྱི་བུའམ། རིགས་ཀྱི་བུ་མོས་ཐོས་མ་ཐག་ཏུ་སྡིག་པ་ཐམས་ཅད་<line/>
ལས་རྣམ་པར་གྲོལ་བར་འགྱུར་རོ། །བྲམ་ཟེ་ཆེན་པོ། རིག་པ་འདི་གང་གི་སྙིང་ལ་གནས་པར་གྱུར་པ་དེའི་ལུས་རྡོ་རྗེར་རིག་པར་བྱའོ། །དེའི་ལུས་ལ་མེས་མི་ཚུགས་སོ། །ཅི་མངོན་<line/>
ཞེ་ན༑ གང་གི་ཚེ་གྲོང་ཁྱེར་ཆེན་པོ་སེར་སྐྱའི་གནས་ན་གཞོན་ནུ་སྒྲ་གཅན་ཟིན་བཟང་པོ་མངལ་དུ་ཞུགས་པ་དེའི་ཚེ་ཤཱཀྱའི་བུ་མོ་ས་འཚོ་མ་བདག་ཉིད་མེའི་ནང་དུ་མཆོངས་པ་<line/>
དང༌། དེར་པདྨ་དག་བྱུང་སྟེ་དེའི་ཚེ་གཞོན་ནུ་སྒྲ་གཅན་ཟིན་བཟང་པོ་མངལ་ན་གནས་བཞིན་དུ་རིག་པ་འདི་ཡིད་ལ་བྱས་སོ། །རིག་པ་འདི་རྗེས་སུ་དྲན་པ་ཙམ་གྱིས་མེ་དེ་སྐད་<line/>
ཅིག་དེ་ཉིད་ལ་བསིལ་བར་གྱུར་ཏོ། །དེ་ནས་ཤཱཀྱའི་བུ་མོ་ས་འཚོ་མའི་ལུས་ལ་མེས་མ་རེག་གོ །དེ་ཅིའི་ཕྱིར་ཞེ་ན། རིག་པ་འདི་ནི། དེ་བཞིན་གཤེགས་པ་ཐམས་ཅད་ཀྱི་<line/>
བྱིན་གྱིས་བརླབས་པའོ། །བྲམ་ཟེ་ཆེན་པོ། རྒྱུ་དེས་ན་མེས་མི་འཚིག་གོ །དུག་གིས་ཀྱང་སྲོག་དང་འབྲལ་བར་མི་ནུས་སོ། །དེ་ཅི་ལྟ་ཞེ་ན། བྲམ་ཟེ་ཆེན་པོ། གང་གི་<line/>
</page>
<page index="23" id="63A">༄༅། །ཚེ་གྲོང་ཁྱེར་ཆེན་པོ་བདེ་བར་ཕ་རོལ་ཏུ་འགྲོ་བ་ཞེས་བྱ་བ་ན་ཚོང་དཔོན་མཛོད་སྟོབས་ཅན་གྱི་བུ་རིག་པ་སྨྲ་བར་གྱུར་ཏོ། །དེའི་རིག་པའི་སྟོབས་དེས་ཀླུའི་<line/>
རྒྱལ་པོ་འཇོག་པོ་བཀུག་གོ །བཀུག་ནས་ཀྱང་བག་མེད་པའི་དབང་གིས་མ་བཅིབས་པས་དེས་ཁྲོས་ནས་དེ་ལ་བཟུང་བ་དང༌། དེ་ཚོར་བ་མི་བཟད་པ་མྱོང་ནས་ཇི་ལྟར་<line/>
ཡང་བདག་ནི། སྲོག་དང་བྲལ་ལོ་སྙམ་དུ་ཤེས་སོ། །ད་ནས་སྨྲ་བ་ཅན་མང་པོ་བོས་ཀྱང་འགའ་ཙམ་གྱིས་ཀྱང་དུག་ལས་གསོ་བར་མ་ནུས་སོ། །དེ་ནས་གྲོང་ཁྱེར་ཆེན་པོ་<line/>
བདེ་བར་ཕ་རོལ་ཏུ་འགྲོ་བ་ན་དགེ་བསྙེན་མ་དྲི་མ་མེད་པར་དག་པ་ཞེས་བྱ་བ་སྙིང་རྗེ་ཆེན་པོ་དང་ལྡན་པ་ཞིག་གནས་པ་དེས་རིག་པའི་རྒྱལ་མོ་ཆེན་མོ་འདི་ཁ་ཏོན་དུ་<line/>
ཤེས་སོ༑ ༑དེ་དེའི་གནས་སུ་སོང་སྟེ་ཕྱིན་པ་དང༌། རིག་པ་ཆེན་པོ་འདི་བརྗོད་དོ། །དེས་དེ་ལ་ལན་གཅིག་བརྗོད་པ་ཙམ་གྱིས་དེ་དུག་མེད་པར་བྱས་ཤིང་དེ་དྲན་པ་རྙེད་<line/>
པར་བྱས་ཏེ་སྡུག་བསྔལ་ཆེན་པོ་དེ་ལས་ཡོངས་སུ་ཐར་པར་བྱས་ནས་རིག་པ་ཆེན་མོའི་སྙིང་པོ་འདི་ཆོ་ག་ཇི་ལྟར་བཀའ་སྩལ་པ་བཞིན་དུ་ཚོང་དཔོན་གྱི་བུ་དེའི་སྙིང་ལ་<line/>
གནས་པར་བྱས་སོ། །བྲམ་ཟེ་ཆེན་པོ། གཞན་ཡང་ཇི་ལྟར་ཡོངས་སུ་ཤེས་ཤེ་ན། རྒྱལ་པོ་ཚངས་པས་བྱིན་ཞེས་བྱ་བའི་གྲངས་སུ་ཆུད་པ་ཞིག་གྲོང་ཁྱེར་ཆེན་པོ་<line/>
</page>
<page index="24" id="63B">ཝཱ་ར་ཎཱ་སི་ན་སྔོན་ཡོངས་སུ་རྒྱུ་བའི་ཚེ་དེའི་ཤར་ཕྱོགས་ཀྱི་མཚམས་ཀྱི་སྟོབས་ཀྱི་འཁོར་ལོས་བསྒྱུར་བའི་རྒྱལ་པོ་དེས་དཔུང་གི་ཚོགས་ཡན་ལག་བཞི་པ་གོ་བསྐོན་ཏེ་གྲོང་<line/>
ཁྱེར་ཆེན་པོ་ཝཱ་ར་ཎཱ་སི་ཀུན་ནས་བསྐོར་ནས་གཞོམ་པར་བཤམས་སོ། །དེ་ནས་རྒྱལ་པོ་ཚངས་པས་བྱིན་དེ་ལ་བློན་པོ་རྣམས་ཀྱིས་སྨྲས་པ། ལྷ། ཕ་རོལ་གྱི་དམག་ཚོགས་<line/>
ཀྱིས་གྲོང་ཁྱེར་འཕྲོག་ལ་ཐུག་ན། ཐབས་གང་གིས་ཕ་རོལ་གྱི་དམག་ཚོགས་གཞོམ་པར་བགྱི་བཀའ་སྩལ་དུ་གསོལ་ཞེས་བྱས་པ་དང༌། རྒྱལ་པོས་ཁྱེད་འཚེར་འགྲིབ་<line/>
ཆུང་དུར་གྱིས་ཤིག །རིག་པའི་རྒྱལ་མོ་སོ་སོར་འབྲང་བ་ཆེན་མོ་ཞེས་བྱ་བ་ཡོད་དེ། ངས་དེས་དཔུང་གི་ཚོགས་ཡན་ལག་བཞི་པ་འདི་ཕམ་པར་བྱའོ། །ཐལ་བ་བཞིན་<line/>
དུ་བྱའོ༑ ༑ཞེས་བསྒོ་བ་དང༌། བློན་པོ་རྣམས་ཀྱི་མགོ་བཏུད་དེ་རྒྱལ་པོ་ཆེན་པོ། སྔོན་བདག་གིས་ནམ་ཡང་མ་ཐོས་པ་འདི་ཅི་ཞིག་ལགས་ཞེས་སྨྲས་པ་དང༌། རྒྱལ་པོས་<line/>
ངས་དེ་མངོན་སུམ་དུ་བྱའོ། །ཞེས་བསྒོའོ། །དེ་ནས་རྒྱལ་པོ་ཚངས་པས་བྱིན་སྤོས་ཆུ་སྣ་ཚོགས་ཀྱིས་མགོ་བཀྲུས་ཏེ་གོས་གཙང་མ་བགོས་ནས་རིག་པའི་རྒྱལ་མོ་འདི་<line/>
ཆོ་ག་བཞིན་དུ་བྲིས་ཏེ་མགོའི་གཙུག་གི་སྐྲའི་ནང་དུ་བཞག་ནས་རིག་པའི་རྒྱལ་མོ་ཆེན་མོ་འདི་ཉིད་ཀྱིས་གོ་ཆ་བྱས་ཏེ་གཡུལ་གྱི་ནང་དུ་ཞུགས་པ་དང༌། གཅིག་པུས་<line/>
</page>
<page index="25" id="64A">༄༅། །དཔུང་གི་ཚོགས་ཡན་ལག་བཞི་པ་ཐམས་ཅད་ཕམ་པར་བྱས་ཏེ་ཇི་སྲིད་སྐྱབས་སུ་དོང་བ་དེ་སྲིད་དུ་འདིས་ཚར་བཅད་ནས་སྟོབས་ཀྱི་འཁོར་ལོས་<line/>
བསྒྱུར་བའི་རྒྱལ་པོ་དེ་གཅིག་པུ་བཏང་ངོ༌། །བྲམ་ཟེ་ཆེན་པོ། དེ་ལྟར་ན་རིག་པའི་རྒྱལ་པོ་ཆེན་མོ་དེ་བཞིན་གཤེགས་པ་ཐམས་ཅད་ཀྱི་སྙིང་པོ་དང་ཕྱག་རྒྱས་བྱིན་གྱིས་<line/>
བརླབས་པ་མཐུ་ཆེན་པོ་འདི་མངོན་སུམ་དུ་གྱུར་པ་ཡིན་ཏེ། མངོན་སུམ་དུ་གྱུར་ཏོ། །སྙམ་དུ་གཟུང་བར་བྱའོ། །དེ་བཞིན་གཤེགས་པ་ཐམས་ཅད་དང་མཚུངས་པ་<line/>
ཉིད་དུ་བལྟ་བར་བྱའོ། །ཕྱི་མའི་ཚེ་ཕྱི་མའི་དུས་ན་སེམས་ཅན་ཚེ་ཐུང་བ་རྣམས་དང༌། བསོད་ནམས་ཆུང་བ་རྣམས་དང༌། ལོངས་སྤྱོད་ཆུང་བ་རྣམས་ལ་ཕན་པར་འགྱུར་<line/>
བར་བལྟའོ། །བྲམ་ཟེ་ཆེན་པོ། གང་ལ་ལ་ཞིག་རིག་པའི་རྒྱལ་མོ་སོ་སོར་འབྲང་བ་ཆེན་མོ་འདི་ཆོ་ག་བཞིན་དུ་བྲིས་ཏེ་ལག་པའམ། མགུལ་དུ་བཏགས་ན། དེ་དེ་<line/>
བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབས་པར་རིག་པར་བྱའོ། །དེ་དེ་བཞིན་གཤེགས་པ་ཐམས་ཅད་ཀྱི་སྐུར་རིག་པར་བྱའོ། །རྡོ་རྗེའི་ལུས་ཡིན་པར་རིག་<line/>
པར་བྱའོ། །དེ་དེ་བཞིན་གཤེགས་པ་ཐམས་ཅད་ཀྱི་རིང་བསྲེལ་གྱི་སྙིང་པོ་ཅན་ཡིན་པར་རིག་པར་བྱའོ། །དེ་དེ་བཞིན་གཤེགས་པ་ཐམས་ཅད་ཀྱི་སྤྱན་ཡིན་པར་རིག་པར་<line/>
</page>
<page index="26" id="64B">བྱའོ༑ ༑དེ་རྡོ་རྗེ་ཆེན་པོའི་ལུས་སུ་རིག་པར་བྱའོ། །དེ་འབར་བ་འོད་འཕྲོ་བའི་ལུས་དང་ལྡན་པར་རིག་པར་བྱའོ། །དེ་མི་ཤིགས་པའི་གོ་ཆ་ཅན་དུ་རིག་པར་བྱའོ། །དེ་དགྲ་ཐམས་<line/>
ཅད་རབ་ཏུ་འཇོམས་པར་རིག་པར་བྱའོ། །དེ་སྒྲིབ་པ་དང་སྡིག་པ་ཐམས་ཅད་འཇོམས་པར་རིག་པར་བྱའོ། །དེ་སེམས་ཅན་དམྱལ་བའི་འགྲོ་བ་རྣམས་སྦྱོང་བར་རིག་པར་བྱའོ། །<line/>
དེ་ཅིའི་ཕྱིར་ཞེ་ན། སྔོན་ཡོངས་སུ་ཤེས་པ་ཡིན་ཏེ། བྲམ་ཟེ་ཆེན་པོ། ཕྱོགས་གཞན་ཞིག་ན་དགེ་སློང་མ་དད་པ། དེ་བཞིན་གཤེགས་པའི་རིགས་ལ་བསླབ་པ་འདྲལ་བ། མ་<line/>
བྱིན་པར་ལེན་པ། བཟའ་བ་འདུ་བའི་སྒོ་འཕྲོག་པ། དགེ་འདུན་གྱི་དང༌། ཕྱོགས་བཞི་དང༌། ཚོགས་རྫས་སུ་གྱུར་པ་དེ་ཐམས་ཅད་གང་ཟག་གིར་བྱིན་གྱིས་བརླབས་ཏེ་ཟ་བ་ཞིག་<line/>
དུས་གཞན་ཞིག་ན་ནད་ཚབས་ཆེན་པོས་བཏབ་པ་དང༌། སྡུག་བསྔལ་ཆེན་པོའི་ཚོར་བ་མྱོང་ངོ༌། །ཉོན་མོངས་ཏེ་སྐྱབས་མེད་དཔུང་གཉེན་མེད་ནས་ཀུ་ཅོའི་སྒྲ་ཆེན་པོ་འབྱིན་<line/>
ཏོ༑ ༑བྲམ་ཟེ་ཆེན་པོ། དེ་ནས་ཕྱོགས་དེ་ན་དགེ་བསྙེན་ཞིག་གནས་པ་དེས་སྒྲ་དེ་ཐོས་སོ། །ཐོས་ནས་ཀྱང་དགེ་སློང་དེ་ག་ལ་བ་དེར་སོང་སྟེ་ཕྱིན་ནས་རིག་པའི་རྒྱལ་མོ་སོ་སོར་<line/>
འབྲང་བ་ཆེན་མོ་འདི་བྲིས་ཏེ་དགེ་སློང་དེའི་མགུལ་དུ་བཏགས་སོ། །རིག་པའི་རྒྱལ་མོ་སོ་སོར་འབྲང་བ་ཆེན་མོ་དགེ་སློང་དེའི་མགུལ་དུ་བཏགས་མ་ཐག་ཏུ་ཚོར་བ་ཐམས་<line/>
</page>
<page index="27" id="65A">༄༅། །ཅད་ནི༑ རབ་ཏུ་ཞི། ནད་ཐམས་ཅད་ལས་ནི། ཡོངས་སུ་ཐར་ཏེ་སོས་པར་གྱུར་ནས་དེའི་མཚན་མོ་ཟད་པ་དང༌། དྲན་པ་ཤིན་ཏུ་ཉེ་བར་བཞག་སྟེ་<line/>
འཆི་བའི་དུས་བྱས་སོ། །ལུས་དེ་བོར་བ་དང་སེམས་ཅན་དམྱལ་བ་ཆེན་པོ་མནར་མེད་པར་སྐྱེས་སོ། །དེའི་རོ་དེ་ཡང་དགེ་སློང་དག་གིས་སྒང་བུ་ཞིག་ལ་བཞག་<line/>
གོ །རིག་པ་ཆེན་མོ་སོ་སོར་འབྲང་བ་ཆེན་མོ་དེ་ཡང་དེའི་མགུལ་དུ་བཏགས་པ་བཞིན་དུ་གནས་སོ། །དགེ་སློང་དེ་མནར་མེད་པར་དེར་སྐྱེས་མ་ཐག་ཏུ་སེམས་ཅན་<line/>
དམྱལ་བའི་སེམས་ཅན་དེ་དག་གི་སྡུག་བསྔལ་གྱི་ཚོར་བ་ཐམས་ཅད་རབ་ཏུ་ཞི་ནས་སེམས་ཅན་དམྱལ་བའི་སེམས་ཅན་དེ་དག་ཐམས་ཅད་བདེ་བ་ཐམས་ཅད་ཀྱིས་<line/>
ཚིམ་པར་གྱུར་ཏོ། །མཚམས་མེད་པའི་མེའི་ཕུང་པོ་གང་ཡིན་པ་དེ་དག་ཐམས་ཅད་ཀྱང་ཡོངས་སུ་ཞི་བར་གྱུར་ཏོ། །དེ་ནས་གཤིན་རྗེའི་མི་དེ་དག་ཐམས་ཅད་ངོ་<line/>
མཚར་སྐྱེས་ནས་ཆོས་ཀྱི་རྒྱལ་པོ་གཤིན་རྗེ་ལ་ངེས་པའི་ཚིག་འདི་དག་རྒྱས་པར་བརྗོད་དོ། །སེམས་ཅན་ལས་ལས་སྐྱེས་པ་ཡི། །སྡུག་བསྔལ་མི་བཟད་རབ་ཏུ་ཞི། །<line/>
ཤིན་ཏུ་ངོ་མཚར་འདི་ནི་ལྷ། །སེམས་དམྱལ་ཉམ་ང་རྣམས་ན་འདའ། །སེམས་ཅན་ལུས་ལ་རྟག་གནས་པའི། །མེ་མ་མུར་དེ་རབ་ཏུ་ཞི། །སོག་ལེ་རྣམས་ཀྱིས་གཤེག་<line/>
</page>
<page index="28" id="65B">མ་མཆིས། །སྤུ་གྲིའི་སོས་ཀྱང་གཅོད་མི་བགྱིད། །ལྕགས་སྡོང་ཤལ་མ་རི་ཡང་ཆག །ལྕགས་ཟངས་ཐམས་ཅད་རབ་ཏུ་ཞི། །རལ་གྲི་ལོ་མ་ཅན་ནགས་ན། །ལས་སྐྱེས་ལོ་<line/>
མ་གནོད་མི་འགྱུར། །ཆོས་ཀྱི་རྒྱལ་པོ་གཤིན་རྗེ་ཁྱོད། །མི་རྣམས་ལ་ནི་ཆོས་ཀྱིས་སྟོན། །རྒྱུ་འདི་མི་ཆུང་བདག་ཅག་ལ། །ཁྱོད་ཀྱིས་བརྗོད་པར་མཛད་པའི་རིགས། །དེ་ནས་<line/>
ཆོས་ཀྱི་བདག་ཉིད་ཅན། །ཆོས་ངེས་ཆོས་ཀྱི་རྒྱལ་པོ་དེས། །སྙིང་རྗེའི་བསམ་པ་ཉམས་རྣམས་ཀྱི། །འདི་འདྲའི་ཚིག་དེ་ཐོས་གྱུར་ནས། །མྱུར་དུ་འདི་ནི་ཅི་ཡིན་སྨྲས། །འདི་ནི་ཅི་<line/>
འདྲ་ཡང་སྨྲོས་ཤིག །དེ་ནས་མི་བཟད་གཤིན་རྗེའི་མི། །གནོད་པའི་རྒྱུན་ཅན་དེ་དག་གིས། །ཆོས་ཀྱི་རྒྱལ་པོ་གཤིན་རྗེ་ལ། །འདི་སྐད་ཀྱི་ནི་ཚིག་སྨྲས་སོ། །མནར་མེད་རབ་<line/>
ཏུ་ཉམ་ང་བར། །སེམས་ཅན་ཆེན་པོ་འདི་སྐྱེས་ལྷ། །གང་གི་མིང་ནི་མནར་མེད་པ། །དེས་ན་དེ་ནི་ཉམ་ངར་བརྗོད། །གང་གིས་སེམས་ཅན་བདེ་བགྱིས་པ། །རྣམ་པ་སྣ་ཚོགས་<line/>
ལས་ལ་གཟིགས། །འདི་ནི་ཀུན་ཏུ་བདེ་གྱུར་ནས། །སླར་ཡང་ལྷ་ཡི་གནས་སུ་མཆི། །ཆོས་ཀྱི་རྒྱལ་པོ་གཤིན་རྗེས་ཀྱང༌། །མཐོང་ནས་ངོ་མཚར་སྨྲས་པ་ནི། །འདི་ནི་རྫུ་འཕྲུལ་<line/>
ཆེ་བ་སྟེ༑ ༑འདི་ནི་ཚེ་རབས་ལྔ་ལུས་ཚེ། །ཇི་ལྟར་སྐུ་གདུང་བརྒྱ་མང་པོས། །སྟོན་པའི་མཆོད་རྟེན་མཛེས་པ་ལྟར། །སོ་སོར་འབྲང་བ་མགུལ་བཏགས་པས། །དེ་ཡི་ལུས་ནི་དེ་<line/>
</page>
<page index="29" id="66A">༄༅། །བཞིན་མཛེས། །དེ་ནས་སེམས་ཅན་དམྱལ་བའི་སྲུང་མ་དེ་དག་གིས་ཆོས་ཀྱི་རྒྱལ་པོ་གཤིན་རྗེ་ལ་འདི་སྐད་ཅེས་སྨྲས་སོ། །ལྷ། ཇི་ལྟར་ན་འདི་སོ་སོར་<line/>
འབྲང་བ་ཞེས་བགྱི། ཆོས་ཀྱི་རྒྱལ་པོས་སྨྲས་པ། གང་གིས་ཚིག་རྣམས་སོ་སོར་དྲན། །དེ་ནི་ངན་འགྲོར་འགྲོ་མི་འགྱུར། །སོ་སོར་འབྲང་བ་སྒོམ་པ་ཡི། །ཤེས་རབ་ཅན་<line/>
དེ་བདེ་འགྲོར་འགྲོ་།སེམས་ཅན་དམྱལ་བའི་སྲུང་མ་ཁྱོད། །རབ་ཏུ་རྒྱས་དང་ལྡན་པར་དོང༌། །དེར་ནི་སྒང་བུ་མཐོན་པོ་ལ། །ལྷ་རྣམས་ཀྱིས་ནི་བསྐོར་བ་ལྟོས། །དེ་<line/>
མཐོང་སེམས་ཅན་ཐམས་ཅད་ལ། །བྱམས་པའི་སེམས་སུ་འགྱུར་བར་གྱིས། །དེ་ནས་གཤིན་རྗེའི་མི་དེ་དག་དེ་ཉིད་ཀྱི་ནུབ་མོ་རྒྱས་པ་དང་ལྡན་པར་དོང་ངོ༌། །དེ་ཚེ་<line/>
དེར་ནི་དེ་དག་གིས། །རྒྱལ་པོའི་ཕོ་བྲང་ཉེ་བ་ན། །སྒང་བུ་དེ་ཡི་ཁོར་ཡུག་ན། །འབར་བ་གཅིག་གིས་གང་བར་མཐོང༌། །མི་རོ་ཞིག་གི་མགུལ་བ་ན། །སོ་སོར་འབྲང་<line/>
བ་བཏགས་པའང་མཐོང༌། །ལྷ་དང་ཀླུ་དང་དྲི་ཟ་དང༌། །གནོད་སྦྱིན་སྲིན་པོ་མི་འམ་ཅིས། །ཀུན་ནས་འཁོར་བར་བསྐོར་ནས་ནི། །བླ་ན་མེད་པའི་མཆོད་པ་བྱེད། །དེ་ལ་<line/>
གནོད་སྦྱིན་དེ་དག་གིས། །སོ་སོར་འབྲང་བའི་སྒང་ཞེས་བཏགས། །དེ་ནས་གནོད་སྦྱིན་དེ་དག་གིས་ཆོས་ཀྱི་རྒྱལ་པོ་གཤིན་རྗེའི་ངེས་པ་དེ་རྟོགས་ཏེ་སླར་ལོག་<line/>
</page>
<page index="30" id="66B">ནས་ལྷ༑ ཁྱོད་ཀྱིས་བཀའ་སྩལ་པ་བཞིན་ནོ། །ཞེས་རྒྱས་པར་བརྗོད་དོ། །དེ་སྐད་ཅེས་སྨྲས་མ་ཐག་ཏུ་ཆིག་དེ་སྨྲས་པའི་ཐ་མ་ལ་སེམས་ཅན་ཆེན་པོ་དེ་སེམས་ཅན་དམྱལ་བའི་<line/>
ལུས་དེ་བོར་ནས་སུམ་ཅུ་རྩ་གསུམ་པའི་ལྷ་རྣམས་ཀྱི་ནང་དུ་སྐྱེས་སོ། །རྒྱུ་དེས་ན་སྔོན་སོ་སོར་འབྲང་བའི་ལྷའི་བུ་ཞེས་བྱའོ། །བྲམ་ཟེ་ཆེན་པོ། དེས་ན་སྔོན་ཆད་ཡོངས་<line/>
སུ་ཤེས་སོ། །དེའི་ཕྱིར་སོ་སོར་འབྲང་བ་ཆེན་མོ་འདི་གདོན་མི་ཟ་བར་གཟུང་བར་བྱའོ། །ཡི་གེར་བྲི་བར་བྱ། བཀླག་པར་བྱའོ། །ཆོ་ག་བཞིན་དུ་རྟག་ཏུ་ལུས་ལ་བཏགས་<line/>
ནས་བཅད་བར་བྱ་སྟེ། དེ་རྟག་ཏུ་སྡུག་བསྔལ་ཞིང་ཉམ་ཐག་པ་ཐམས་ཅད་ལས་ཡོངས་སུ་ཐར་པར་འགྱུར། ངན་འགྲོའི་འཇིགས་སྐྲག་པ་ཐམས་ཅད་ལས་རྒལ་བར་<line/>
འགྱུར་རོ། །གློག་གིས་འགྱེལ་བར་བྱེད་མི་ནུས་སོ། །གློག་གིས་ཇི་ལྟར་མི་ནུས་ཤེ་ན། བྲམ་ཟེ་ཆེན་པོ། སྔོན་ཡོངས་སུ་ཤེས་ཏེ། གྲོང་ཁྱེར་ཆེན་པོའི་མཆོག་ཤིང་ཀུན་<line/>
རྫི་བ་ན་ཚོང་དཔོན་ཆེན་པོ་དྲི་མེད་དུང་ཞེས་བྱ་བ། ནོར་མང་བ། གསེར་ཤིན་ཏུ་འབྱོར་བ། མཛོད་དང་བང་བ་ཀུན་ཏུ་གང་ཞིང་ཕུན་སུམ་ཚོགས་པ་ཞིག་གནས་ཏེ། དེད་<line/>
དཔོན་ཞེས་བྱ་བར་གྲགས་སོ། །དེ་ནས་དེད་དཔོན་ཆེན་པོ་དེས་གྲུ་བོ་ཆེ་དེ་རྙེད་ནས་རྒྱ་མཚོ་ཆེན་པོར་ཞུགས་པ་དང༌། ཉ་མིད་རྣམས་ཀྱིས་དེའི་གྲུ་དེ་བཟུང་ནས་རྣམ་པར་<line/>
</page>
<page index="31" id="67A">༄༅། །གཞིག་པར་འདོད་པའི་ཀླུ་རྣམས་ཀྱང་འཁྲུགས་ཏེ་འབྲུག་སྒྲ་ཆེན་པོ་སྒྲོག་གོ །གློག་དང་སྐར་མདའ་ཡང་གཏོང་ངོ༌། །རྡོ་རྗེའི་ལྕེ་འབེབས་པར་ཡང་<line/>
བཤམས་སོ། །དེ་ནས་ཚོང་པ་དེ་དག་སྡུག་བསྔལ་ཆེན་པོས་སེམས་ནོན་ཏོ། །ཀླུ་འཁྲུགས་པ་ཆེན་པོ་དེ་དང༌། གློག་དང༌། སྐར་མདའ་དང༌། རྡོ་རྗེའི་ལྕེ་འབེབས་པ་དང༌།<line/>
ཉ་མིད་དེ་དག་གིས་ཀྱང་གྲུ་བོ་ཆེ་བཟུང་བར་མཐོང་ནས་ཀུ་ཅོའི་སྒྲ་ཆེན་པོ་བཏོན་ཏོ། །དེ་དག་ལྷ་ཁྱད་པར་ཅན་རྣམས་ལ་གསོལ་བ་བཏབ་ཀྱང་འགའ་ཙམ་ཡང་དེ་དག་གི་<line/>
དཔུང་གཉེན་དུ་མ་གྱུར་ཏོ། །དེ་ནས་དེ་དག་ཚོང་དཔོན་སེམས་རབ་ཏུ་བརྟན་པའི་གན་དུ་སོང་ནས་དེ་དག་གིས་སྙིང་རྗེ་རྗེ་སྐད་དུ་ཚིག་འདི་སྐད་སྨྲས་སོ། །སེམས་ཅན་<line/>
ཆེན་པོ་ཁྱོད་ཀྱིས་བདག་ཅག་བསྐྱབ་ཅིང་འཇིགས་པ་ཆེན་པོ་ལས་ཐར་པར་མཛད་དུ་གསོལ། དེ་ནས་དེད་དཔོན་ཆེན་པོ་སེམས་བརྟན་པ་བློ་གྲོས་ཆེན་པོ་དེས་ཚོང་པ་<line/>
འཁྲུགས་པར་གྱུར་པ་རྣམས་ལ་ཚིག་འདི་སྐད་སྨྲས་སོ། །མ་འཇིགས་མ་འཇིགས་ཚོང་བ་རྣམས། །ཁྱེད་ཅག་བརྟན་པར་དེངས་ཤིག་དང༌། །ཁྱེད་རྣམས་སྡུག་བསྔལ་<line/>
ཆེན་པོ་ཡི། །རྒྱ་མཚོ་ཆེ་ལས་ངས་བསྒྲལ་ལོ། །དེ་ནས་ཡིད་ནི་བརྟན་གྱུར་ནས། །ཚོང་པ་རྣམས་ཀྱིས་ཚིག་འདི་སྨྲས། །སེམས་ཅན་ཆེན་པོ་འདི་ཅི་ལགས། །བགེགས་<line/>
</page>
<page index="32" id="67B">བྲལ་མྱུར་དུ་བཀའ་སྩོལ་ཅིག །བློ་གྲོས་ཆེན་པོ་ཁྱོད་ཀྱི་མཐུས། །བདག་ཅག་ཇི་སྲིད་འཚོ་བའི་ཚེ། །ཡེ་ཤེས་ཆེ་བའི་བདག་ཉིད་གསུངས། །སླད་ན་ཁྱོད་ཀྱིས་ཅི་ཞིག་བགྱི། །དེ་<line/>
ནས་མགྲོན་མང་བདག་པོ་ཡིས། །དེ་དག་ལ་ནི་ཚིག་འདི་བརྗོད། །དེ་ལ་སོ་སོར་འབྲང་བ་ཡི། །རིག་པ་ཆེན་མོར་གྲགས་པ་ཡོད། །གནོད་བྱེད་ཐམས་ཅད་སེལ་བར་བྱེད། །སྟོབས་<line/>
ཆེན་ཕ་རོལ་གནོན་བྱེད་པ། །དེས་ནི་རབ་ཏུ་སྡུག་བསྔལ་བའི། །འཇིགས་པ་ཆེ་ལས་ངས་བསྒྲལ་ལོ། །དེ་ནས་དེད་དཔོན་ཆེན་པོས་དེའི་ཚེ་རིག་པའི་རྒྱལ་མོ་འདི་བྲིས་ནས་རྒྱལ་<line/>
མཚན་གྱི་རྩེ་མོ་ལ་བཏགས་པ་དང༌། རིག་པའི་རྒྱལ་མོ་ཆེན་མོ་སོ་སོར་འབྲང་བ་ཆེན་མོ་རྒྱལ་མཚན་གྱི་རྩེ་མོ་ལ་བཏགས་མ་ཐག་ཏུ་ཉ་མིད་དེ་དག་ཐམས་ཅད་ཀྱིས་གྲུ་བོ་ཆེ་དེ་<line/>
མེ་ལྕེ་གཅིག་ཏུ་གྱུར་པ་མཐོང་ངོ༌། །དེ་ནས་ཀླུ་དེ་དག་བྱམས་པའི་ཡིད་ཀྱིས་དེ་དག་གི་དྲུང་དུ་ལྷགས་ནས་མཆོད་པ་བྱ་བར་བཤམས་སོ། །ཉ་མིད་དེ་དག་ཀྱང་རིག་པའི་རྒྱལ་<line/>
པོ་སོ་སོར་འབྲང་བ་ཆེན་མོ་འདི་ཉིད་ཀྱི་མཐུས་ཚིག་ནས་བྱེར་ཏེ་ཞི་བར་གྱུར་ཏོ། །མགྲོན་པོ་ཕལ་པོ་ཆེ་དེ་དག་ཀྱང་ཀླུ་ཆེན་པོ་དེ་དག་གིས་རིན་པོ་ཆེའི་གླིང་ཆེན་པོར་ཕྱིན་པར་<line/>
བྱས་སོ༑ ༑དེ་ལྟར་ན་ཡེ་ཤེས་དང་ལྡན་པ་རིག་པ་ཆེན་མོ་སོ་སོར་འབྲང་བ་ཆེན་མོ་ནི། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པ་སྟེ། བྲམ་ཟེ་ཆེན་པོ།<line/>
</page>
<page index="33" id="68A">༄༅། །རྒྱུ་དེས་ན་འདི་རིག་པ་ཆེན་མོ་ཞེས་གྲགས་སོ། །འདི་ནི། ངེས་པར་རྒྱལ་མཚན་གྱི་རྩེ་མོ་ལ་བཏགས་ཏེ་བཅད་བར་བྱའོ། །རླུང་དང༌། གྲང་བ་དང༌།<line/>
དུས་མ་ཡིན་པའི་སྤྲིན་དང༌། གློག་དང༌། ལྕེ་འབབ་པ་ཐམས་ཅད་རབ་ཏུ་ཞི་བར་བྱེད་དེ། ལྷ་དང༌། མི་དང༌། ལྷ་མ་ཡིན་གྱི་འཐབ་པ་དང༌། རྩོད་པ་ལས་ཡོངས་སུ་<line/>
ཐར་པར་བྱེད་དོ། །སྦྲང་བུ་མཆུ་རིང་དང༌། ཤ་སྦྲང་དང༌། བྱི་བ་དང༌། སྲོག་ཆགས་ཀྱི་རིགས་གཟུགས་རྣམ་པ་སྣ་ཚོགས་ལོ་ཏོག་མ་རུང་བར་བྱེད་པ་ཐམས་ཅད་<line/>
མཐུ་མེད་ཅིང་རབ་ཏུ་ཞི་བར་འགྱུར་རོ། །རི་དྭགས་དང༌། བྱ་དང༌། གཅན་གཟན་གནོད་པར་སེམས་པ་ཐམས་ཅད་རྣམ་པར་འཇིགས་པར་འགྱུར་རོ། །མེ་ཏོག་དང༌།<line/>
འབྲས་བུ་དང༌། ལོ་མ་དང༌། ནགས་ཚལ་དང༌། སྨན་དང༌། ལོ་ཏོག་ལ་སོགས་པ་ཐམས་ཅད་འཕེལ་བར་འགྱུར་ཏེ། རབ་ཏུ་བྲོ་ཞིང་ཞིམ་པ་དང༌། འཇམ་པར་འགྱུར་<line/>
རོ༑ ༑ལེགས་པར་ཡོངས་སུ་སྨིན་པར་འགྱུར་རོ། །ཧ་ཅང་ཆར་ཆེ་བ་དང༌། ཆར་དཀོན་པའི་ཉེས་པ་རྣམས་ཡོངས་སུ་མི་འབྱུང་ངོ༌། །ཆར་དུས་སུ་འབབ་ཅིང༌། དུས་<line/>
མ་ཡིན་པར་མི་འབབ་པར་འགྱུར་རོ། །ཡུལ་དེའི་ཀླུ་ཆེན་པོ་གང་ཡིན་པ་དེ་དག་ཀྱང་དུས་དུས་སུ་ཆར་གྱི་རྒྱུན་ལེགས་པར་འབེབས་སོ། །ཡུལ་གང་ན་རིག་པའི་<line/>
</page>
<page index="34" id="68B">རྒྱལ་མོ་སོ་སོར་འབྲང་མ་ཆེན་མོ་ཞེས་བྱ་བ་འདི་སྤྱོད་པའི་ཡུལ་དེར་སེམས་ཅན་དེ་དག་གིས་ཤེས་པར་བྱ་སྟེ། སྤོས་སྣ་ཚོགས་དང༌། བདུག་པ་སྣ་ཚོགས་དང༌། མེ་ཏོག་སྣ་<line/>
ཚོགས་ཀྱིས་མཆོད་ཅིང་བསྟི་སྟང་བྱས་ལ། ཚོན་སྣ་ཚོགས་ཀྱིས་དཀྲིས་ཏེ་རྒྱལ་མཚན་གྱི་རྩེ་མོ་ལ་བཏགས་ནས་གླུ་དབྱངས་དང༌། རོལ་མོ་སིལ་སྙན་བྱས་ཏེ། བསྐོར་བ་<line/>
བྱས་ནས་ལྷ་རྣམས་དང༌། བརྒྱ་བྱིན་དང༌། ཚངས་པ་ལ་སོགས་པའི་སེམས་ཅན་ཆེན་པོ་དེ་དག་གིས་བསམ་པ་ཇི་ལྟ་བ་བཞིན་དུ་རེ་བ་ཡོངས་སུ་རྫོགས་པར་བྱེད་པར་<line/>
འགྱུར་རོ། །ཆོ་ག་ཇི་ལྟ་བ་བཞིན་དུ་དེ་ལྟ་དེ་ལྟ་བུར་འགྲུབ་སྟེ། བུ་ཕོ་འདོད་ནའང་ཁྱེའུར་འགྲུབ། །མངལ་ན་འཛིན་པ་དམ་པར་འགྱུར། །མངལ་ན་བདེ་བར་སྐྱེ་བ་དང༌། །<line/>
མངལ་ནས་བདེ་བར་བཙའ་བར་འགྱུར། །མངལ་ན་དུས་བཞིན་སྐྱེ་བ་དང༌། །དུས་བཞིན་རབ་ཏུ་བཙའ་བར་འགྱུར། །ཅིས་མངོན་ཞེ་ན། བྲམ་ཟེ་ཆེན་པོ། སྔ་མ་བཞིན་དུ་དེ་<line/>
ཉོན་ཅིག །ཡུལ་མ་ག་དྷ་འདི་ཉིད་ན་རྒྱལ་པོ་ལག་བརྐྱང་ཞེས་བྱ་བ་དེ་བུ་མེད་པར་གྱུར་ཏོ། །ཅིའི་ཕྱིར་ལག་བརྐྱང་ཞེས་བྱ་ཞེས་ན། རྒྱལ་པོ་དེ་བཙས་མ་ཐག་ཏུ་ལག་པ་<line/>
བརྐྱངས་ནས་མའི་ནུ་ཞོ་ལ་བཟུང་སྟེ། ནུ་ཞོ་ངོམས་ངོམས་སུ་འཐུངས་སོ། །ནུ་མ་དེ་གཉིས་ལ་རེག་མ་ཐག་ཏུ་གསེར་གྱི་ཁ་དོག་ཏུ་གྱུར་ཏེ། དུས་ཀུན་ཏུ་ནུ་ཞོ་འཕེལ་བར་གྱུར་<line/>
</page>
<page index="35" id="69A">༄༅། །ཏོ༑ ༑རྒྱུ་དེས་ན་རྒྱལ་པོ་ལག་བརྐྱང་ཞེས་བྱ་བར་བཏགས་པར་གྱུར་ཏོ། །གཞན་ཡང་གང་གི་ཚེ་རྒྱལ་པོའི་གན་དུ་སྐྱེ་བོ་སློང་མོ་བ་འོངས་པ་དེའི་ཚེ། རྒྱལ་<line/>
པོ་དེ་ལག་བ་གཡས་པ་བར་སྣང་ལ་བརྐྱང་བ་དང༌། རྒྱལ་པོ་བྱང་ཆུབ་སེམས་དཔའ་དེ་རྒྱུ་དེས་སངས་རྒྱས་ལ་མངོན་པར་དད་པའི་ལྷ་རྣམས་ཀྱིས་ལྷའི་རིན་པོ་ཆེ་ཁྱད་<line/>
པར་དུ་འཕགས་པ་གསེར་དང༌། ནོར་བུ་རྣམས་ཀྱིས་ལག་པ་གང་བར་བྱེད་དོ། །རྒྱལ་པོ་དེས་ཀྱང་སྐྱེ་བོ་སློང་མོ་པ་ལྷགས་པ་རྣམས་ལ་རབ་ཏུ་བྱིན་ནོ། །བསམ་པ་<line/>
ཙམ་གྱིས་སློང་མོ་པ་ཐམས་ཅད་ལ་འདོད་པ་བཞིན་དུ་བདེ་བ་ཕུན་སུམ་ཚོགས་པ་ཐམས་ཅད་བྱིན་ཏོ། །བུ་ཕོ་འདོད་པའི་ཕྱིར་ལྷ་རྣམས་ལ་མཆོད་པ་དང༌། བསྟི་<line/>
སྟང་ཆེར་བྱས་ཀྱང་བུ་ཕོ་མ་རྙེད་ནས་དེ་སྔོན་གྱི་དེ་བཞིན་གཤེགས་པ་དག་གི་མཆོད་རྟེན་རྣམས་ཀྱི་མདུན་དུ་བསྟི་སྟང་བྱ་བར་བརྩམས་ཏེ། མཆོད་པ་དང༌། བསྟི་<line/>
སྟང་ཆེན་པོ་བྱས་སོ། །སྦྱིན་པ་ཆེན་པོ་བྱིན་ཏོ། །བསྙེན་གནས་ལ་ཡང་ཉེ་བར་གནས་སོ། །བསོད་ནམས་ཆེན་པོ་བྱས་སོ། །སྦྱིན་པ་ཆེན་པོ་དེ་དག་ཀྱང་མི་ཟད་པར་<line/>
བྱིན་ཏོ༑ ༑དེ་ཅིའི་ཕྱིར་ཞེ་ན། བྲམ་ཟེ་ཆེན་པོ། སྔོན་བྱུང་བ་ཡུལ་མ་ག་དྷ་འདི་ཉིད་ན་གྱད་ཡུལ་ཞེས་བྱ་བའི་གྲོང་ཁྱེར་ཀུ་ཤའི་ཚོང་དུས་ཆེན་པོའི་མཆོག་ན་བཅོམ་<line/>
</page>
<page index="36" id="69B">ལྡན་འདས་རིན་ཆེན་མང་གི་བསྟན་པ་ལ་ཞུགས་པ། ཚོང་དཔོན་ཆོས་ཀྱི་བློ་གྲོས་ཞེས་བྱ་བ་ཆོས་སེམས་པའི་སེམས་ཅན་ཆེན་པོ་ཞིག་གནས་པ་དེ་སེམས་ཅན་ཐམས་ཅད་<line/>
ལ་སྙིང་རྗེ་ཆེན་པོའི་སེམས་ཉེ་བར་བཞག་ནས་རིག་པ་ཆེན་མོ་སོ་སོར་འབྲང་མ་འདི་ཉིད་ལས་བརྩམས་ཏེ་ཆོས་སྟོན་ཏོ། །དེ་ནས་མི་དབུལ་པོ་ཞིག་གིས་ཆོས་དེ་ཐོས་ནས་<line/>
ཚོང་དཔོན་ཆེན་པོ་དེ་ལ་ཚིག་འདི་སྐད་ཅེས་བདག་ཇོ་བོའི་ཁབ་ཏུ་གླ་བགྱིའོ། །ཆོས་ཀྱང་ཉན་ནོ། །གང་གི་ཚེ་བདག་གིས་ཅུང་ཟད་རྙེད་པར་གྱུར་པ་དེའི་ཚེ་བདག་ཆོས་<line/>
ལ་མཆོད་པ་བགྱིད་དོ་ཞེས་སྨྲས་ནས་དེའི་ཁྱིམ་ན་ལས་བྱེད་ཅིང་ཆོས་ཀྱང་ཉན་ཏོ། །དུས་གཞན་ཞིག་ན་དེ་ལ་ཚོང་དཔོན་དེས་དི་ན་ར་གཅིག་བྱིན་པ་དང༌། དེས་སེམས་ཅན་<line/>
ཐམས་ཅད་ཡོངས་སུ་བསྐྱབ་པའི་ཕྱིར་བྱང་ཆུབ་ཀྱི་སེམས་བསྐྱེད་ནས་སེམས་ཅན་ཐམས་ཅད་དང་ཐུན་མོང་དུ་བྱས་ནས་རིན་པོ་ཆེ་སྙིམ་པས་སོ་སོར་འབྲང་མ་ཆེན་མོ་ལ་<line/>
ཕུལ་ནས་སྦྱིན་པའི་འབྲས་བུ་ཆེན་པོ་འདིས་བདག་དང་སེམས་ཅན་ཐམས་ཅད་ཀྱི་དབུལ་བ་ཀུན་ཏུ་གཅོད་པར་གྱུར་ཅིག་ཅེས་སྨོན་ལམ་དེ་སྐད་ཀྱང་བཏབ་བོ། །རྒྱུ་<line/>
དེས་ན་སྦྱིན་པ་དེ་ཡོངས་སུ་མི་ཟད་པར་གྱུར་ཏོ། །དེ་ལྟར་བསོད་ནམས་མངོན་པར་འདུ་བྱ་བ་རྣམ་པ་མང་པོ་རྣམ་པ་དུ་མ་བྱས་ཏེ་ལྷ་རྣམས་ཀྱང་མཆོད་པ་ནས་སངས་<line/>
</page>
<page index="37" id="70A">༄༅། །རྒྱས་བཅོམ་ལྡན་འདས་ཀྱི་བར་དུ་མཆོད་པ་དང༌། དེའི་ཚེ་གནས་གཙང་མའི་རིས་ཀྱི་ལྷ་རྣམས་ཀྱིས་རྨི་ལྟས་སུ་བསྟན་ཏེ་འདི་སྐད་དུ་ཀྱེ་རྒྱལ་པོ་ཆེན་པོ། སོ་སོར་<line/>
འབྲང་མ་ཆེན་མོ་ཞེས་བྱ་བ་ཀུན་ནས་མེ་ལྕེའི་ཕྲེང་བ་རྣམ་པར་དག་པས་རྒྱས་པ་ཡིད་བཞིན་གྱི་ནོར་བུའི་ཕྱག་རྒྱ་དང༌། སྙིང་པོ་གཞན་གྱིས་མི་ཐུབ་པའི་གཟུངས་ཆེན་མོ་<line/>
རིག་པའི་རྒྱལ་མོ་ཆོ་ག་ལས་ཇི་སྐད་འབྱུང་བ་བཞིན་དུ་བྲིས་ལ། བཙུན་མོ་དམ་པ་སྨྱུང་བ་བྱས་ལ་ཆོ་ག་བཞིན་དུ་ལུས་ལ་བཏགས་ན་ཁྱོད་བུ་ཕོ་ཡོད་པར་འགྱུར་རོ་ཞེས་<line/>
བསྒོའོ༑ ༑དེ་ནས་རྒྱལ་པོ་སད་དེ་མཚན་མོ་ཟད་ནས་རྩིས་དང༌། ཡི་གེའི་འབྲུ་དང༌། རྒྱུ་སྐར་དང༌། གཟའ་རྣམ་པར་འབྱེད་པའི་བྲམ་ཟེ་རྣམས་བསགས་ནས་ཆོ་ག་<line/>
ལས་འབྱུང་བ་བཞིན་དུ་རྒྱུ་སྐར་གྱི་རྒྱལ་པོ་རྒྱལ་གྱི་ཉིན་པར་བཙུན་མོ་དམ་པ་ལུས་ཤིན་ཏུ་ལེགས་པར་བཀྲུས་ཏེ་སྨྱུང་བ་བྱས་ནས་རིག་པའི་རྒྱལ་མོ་ཆེན་མོ་འདི་ཡང་<line/>
ཆོ་ག་བཞིན་དུ་བྲིས་ཏེ་བཙུན་མོ་དམ་པའི་མགུལ་དུ་བཏགས་སོ། །སངས་རྒྱས་ཀྱི་མཆོད་རྟེན་རྣམས་ལ་མཆོད་པ་ཆེན་པོ་བྱས་སོ། །རིན་པོ་ཆེ་ཁྱད་པར་ཅན་དུ་མ་<line/>
ཡང་སེམས་ཅན་རྣམས་ལ་སྦྱིན་པ་བྱིན་ནོ། །དེ་ནས་ཟླ་བ་དགུ་ལོན་པ་དང༌། བུ་ཕོ་གཟུགས་བཟང་བ། མཛེས་པ། བལྟ་ན་སྡུག་པ། ཁ་དོག་བཟང་པེ། རྒྱས་པ་<line/>
</page>
<page index="38" id="70B">མཆོག་དང་ལྡན་པ་ཞིག་བཙས་སོ། །བྲམ་ཟེ་ཆེན་པོ། དེ་ལྟར་ཤེས་ནས་རིག་པའི་རྒྱལ་མོ་ཆེན་མོ་དེ་བཞིན་གཤེགས་པ་ཐམས་ཅད་ཀྱིས་མཆོད་པ། འདོད་པ་ཐམས་ཅད་<line/>
དུ་འགྲོ་བ་གཞན་གྱིས་མི་ཐུབ་པ་སོ་སོར་འབྲང་མ་ཆེན་མོ་དཀོན་མཆོག་ཅེས་གྲགས་སོ། །འདི་ནི། རྟག་ཏུ་བརྒྱ་བྱིན་གྱི་གཙུག་གི་ནོར་བུ་ཡིན་ནོ། །གང་གི་ཚེ་ལྷའི་དབང་<line/>
པོ་བརྒྱ་བྱིན་ལྷ་མ་ཡིན་རྣམས་དང༌། གཡུལ་ཆེན་པོ་འགྱེད་པར་འདོད་པ་དེའི་ཚེ་འདི་ཉིད་ཀྱིས་གོ་ཆ་བྱས་ནས་སྤྱི་གཙུག་ཏུ་བཏགས་ཏེ་ལྷ་མ་ཡིན་ཐམས་ཅད་ཕམ་པར་<line/>
བྱས༑ ཕ་རོལ་ཕམ་པར་བྱས་ནས་དགེ་བ་དང་བདེ་བས་བདེ་བར་ལྷའི་གྲོང་ཁྱེར་དུ་འཇུག་སྟེ། ལྷ་མ་ཡིན་ཐམས་ཅད་ཀྱིས་མི་ཚུགས་པ་ཡིན་ནོ། །བྲམ་ཟེ་ཆེན་པོ། དེ་ལྟར་<line/>
ན་སེམས་དང་པོ་བསྐྱེད་པ་ནས་བཟུང་སྟེ་རིག་པའི་རྒྱལ་མོ་སོ་སོར་འབྲང་མ་ཆེན་མོ་འདི་འཆང་པའི་བྱང་ཆུབ་སེམས་དཔའ་ལ་བདུད་ཐམས་ཅད་ཀྱིས་མི་ཚུགས་སོ། །འདི་<line/>
གང་གིས་ལུས་ལ་བཏགས་སམ། མགུལ་དུ་བཏགས་པ་དེ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པར་འགྱུར་རོ། །དེ་ལ་བྱང་ཆུབ་སེམས་དཔའ་ཐམས་<line/>
ཅད་ཡང་དག་པར་སྲུང་བར་འགྱུར་རོ། །ལྷ་དང༌། མི་དང༌། རྒྱལ་པོ་དང༌། རྒྱལ་པོའི་བློན་པོ་དང༌། བྲམ་ཟེ་དང༌། ཁྱིམ་བདག་ཐམས་ཅད་ཀྱིས་ཀྱང་རྟག་པར་རྒྱུན་དུ་ཕྱག་<line/>
</page>
<page index="39" id="71A">༄༅། །བྱ་ཞིང་མཆོད་པ་དང༌། རིམ་གྲོ་བྱེད་པར་འགྱུར་རོ། །ལྷ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོས་རྗེད་ཅིང་མཆོད་པར་འགྱུར་<line/>
རོ༑ ༑བཅོམ་ལྡན་འདས་བདུད་ཀྱི་དཔུང་རབ་ཏུ་འཇོམས་པས་ཀྱང་དེ་ལ་སེམས་ཅན་ཆེན་པོ་ཞེས་གསུངས་སོ། །ནད་ཐམས་ཅད་དང་བྲལ་བར་འགྱུར་རོ། །དེ་ལ་ཡམས་<line/>
ཀྱི་ནད་དང༌། གནོད་པ་ཐམས་ཅད་དང༌། ནད་འགོ་བ་ཐམས་ཅད་རབ་ཏུ་ཞི་བར་འགྱུར་རོ། །སེམས་ཅན་ཆེན་པོ་དེ་མྱ་ངན་ཐམས་ཅད་དང་བྲལ་བར་འགྱུར་རོ། །དེ་ལ་<line/>
ལྷ་ཐམས་ཅད་ཀྱང་རྟག་པར་རྒྱུན་ཏུ་སྲུང་བ་དང༌། སྐྱོབ་པ་དང༌། སྤེད་པར་བྱེད་པར་འགྱུར་རོ། །དེས་གཞན་གྱིས་མི་ཐུབ་པའི་གསང་སྔགས་ཆེན་པོའི་སྙིང་པོ་འདི་<line/>
དག་བྲིས་ཏེ་རྟག་པར་རྒྱུན་དུ་ལུས་ལ་གདགས་ཤིང་བཅང་བར་བྱ། རྟག་པར་རྒྱུན་དུ་ཡིད་ལ་བྱའོ། །ཁ་ཏོན་དུ་བྱའོ། །བསམ་པ་ཐག་པ་ནས་བསྒོམ་པར་བྱའོ། །སྡུག་<line/>
བསྔལ་བ་དང༌། རྨི་ལམ་ངན་པ་དང༌། ལྟས་ངན་པ་དང༌། བཀྲ་མི་ཤིས་པའི་དངོས་པོ་ཐམས་ཅད་རྣམ་པར་འཇོམས་པར་འགྱུར་རོ། །བདེ་བ་ཕུན་སུམ་ཚོགས་པ་ཐམས་<line/>
ཅད་འབྱུང་བར་འགྱུར་རོ། །འདི་ནི། གསང་སྔགས་གྱི་གཞི་ལས་ཐམས་ཅད་བྱེད་པ་དགེ་བ་རྣམས་གྲུབ་པའོ། །ཏདྱ་ཐཱ། ཨོཾ་ཨ་མྲྀ་ཏེ་ཨ་མྲྀ་ཏ་བ་རེ། བ་ར་བ་རེ།<line/>
</page>
<page index="40" id="71B">པྲ་བྷ་རེ་བི་ཤུདྡྷེ་ཧཱུཾ་ཧཱུཾ་ཕཊ་ཕཊ་སྭཱཧཱ། ཨོཾ་ཨ་མྲྀ་ཏ་བི་ལོ་ཀི་ནི་གརྦྷ་ས་མ་རཀྵ་ཎི། ཨཱ་ཀཪྵ་ཎི་ཧཱུཾ་ཧཱུཾ་ཕཊ་ཕཊ་སྭཱཧཱ། གཞན་གྱིས་མི་ཐུབ་པའི་སྙིང་པོའོ། །ཨོཾ་བི་མ་ལེ་བི་བུ་ལེ་<line/>
ཛ་ཡ་བ་རེ། ཛ་ཡ་བཱ་ཧི་ནི། ཨ་མྲྀ་ཏེ། བི་ར་ཛེ་ཧཱུཾ་ཧཱུཾ་ཕཊ་སྭཱཧཱ། ཨོཾ་བྷ་ར་བྷ་ར་སཾ་དྷ་ར་སཾ་བྷ་ར། ཨིནྡྲི་ཡ་བ་ལ་བི་ཤོ་དྷ་ནི། རུ་རུ་ཙ་ལེ་ཧཱུཾ་ཧཱུཾ་ཕཊ་ཕཊ་སྭཱཧཱ། ཉེ་བའི་སྙིང་<line/>
པོའི་རིག་པའོ། །ཨོཾ་མ་ཎི་དྷ་རི། བཛྲི་ཎི་མ་ཧཱ་པྲ་ཏི་ས་རེ་ཧཱུཾ་ཧཱུཾ་ཕཊ་ཕཊ་སྭཱཧཱ། རབ་ཏུ་གསང་བའི་སྙིང་པོའོ། །སངས་རྒྱས་དང་བྱང་ཆུབ་སེམས་དཔའ་མ་ལུས་པ་ཐམས་<line/>
ཅད་ཐབས་ཅིག་ཏུ་འདུས་ནས་སྒྲ་དབྱངས་གཅིག་ཏུ་གཟུངས་ཀྱི་གསང་སྔགས་ཀྱི་གཞི་འདི་དག་གསུངས་སོ། །གསང་སྔགས་འདི་དག་ནི། རིག་པའི་རྒྱལ་མོ་ཆེན་མོ་སོ་<line/>
སོར་འབྲང་མ་ཆེན་མོའི་སྙིང་པོ་དང་གོ་ཆའོ། །དེ་བཞིན་གཤེགས་པ་ཐམས་ཅད་ཀྱིས་ཕྱག་རྒྱས་བཏབ་པའོ། །འདི་ཐོས་པར་ཡང་རབ་ཏུ་དཀའ་ན། ཡི་གེར་བྲི་བ་དང༌།<line/>
ཚིག་ཏུ་འདོན་པ་དང༌། ཀློག་པ་དང༌། འཆང་བ་དང༌། གཞན་ལ་ཡང་སྟོན་པ་ལྟ་ཅི་སྨོས་ཏེ། དེ་ནི། སངས་རྒྱས་ལ་བྱ་བ་བྱས་པར་རིག་པར་བྱའོ། །འདི་ནི། དེ་བཞིན་གཤེགས་<line/>
པ་ཐམས་ཅད་ཀྱིས་རབ་ཏུ་བསྔགས་སོ། །རྗེས་སུ་ཡི་རང་ངོ༌། །ལུང་བསྟན་ཏོ། །སོ་སོར་འབྲང་མ་ཆེན་མོ་གཞན་གྱིས་མི་ཐུབ་པའི་གཟུངས་འདི་མཆོག་ཏུ་དཀོན་པའོ། །སོ་<line/>
</page>
<page index="41" id="72A">༄༅། །སོར་འབྲང་མ་ཆེན་མོ་འདིའི་མིང་ཐོས་པར་ཡང་ཤིན་ཏུ་དཀའ་སྟེ། གཟུངས་ཆེན་མོ་འདི་ནི། སྡིག་པ་ཐམས་ཅད་བྱང་བར་བྱེད་པ། སྟོབས་ཆེ་བ། ཕ་རོལ་གནོན་<line/>
པ༑ གཟི་བརྗིད་ཆེ་བ། འོད་ཆེ་བ། ཡོན་ཏན་བརྗོད་པར་ཆེ་བ། མཐུ་ཆེ་བ། བདུད་ཀྱི་རིས་ཀྱི་ལྷ་ཐམས་ཅད་རྣམ་པར་འཇོམས་པར་བྱེད་པ། བག་ཆགས་ཀྱི་མཚམས་སྦྱོར་<line/>
བའི་བདུད་ཀྱི་ཞགས་པ་གཅོད་པ། ཕ་རོལ་གྱི་སྔགས་དང༌། ཕྱག་རྒྱ་དང༌། དུག་དང༌། བྱད་དང༌། གཡེང་བྱེད་ཀྱི་སྦྱོར་བ་དང༌། གནོད་པར་བྱ་བ་དག་དྲག་ཤུལ་དུ་སྤྱོད་པ་<line/>
དང༌། གནོད་པའི་སེམས་དང་ལྡན་པ་རྣམས་རྣམ་པར་སྦྱོང་བར་བྱེད་པ། སངས་རྒྱས་དང༌། བྱང་ཆུབ་སེམས་དཔའ་དང༌། འཕགས་པའི་ཚོགས་ཐམས་ཅད་ལ་མཆོད་པ་དམ་པ་<line/>
བྱེད་པར་མངོན་པར་དགའ་བ་རྣམས་ལ་ཡོངས་སུ་སྐྱོང་བར་བྱེད་པ། ཐེག་པ་ཆེན་པོ་འཛིན་པ་དང༌། ཡི་གེར་འབྲི་བ་དང༌། ཀློག་པ་དང༌། ཚིག་ཏུ་འདོན་པ་དང༌། ཁ་<line/>
ཏོན་བྱེད་པ་དང༌། ཉན་པ་དང་འཆང་བར་མངོན་པར་བརྩོན་པ་རྣམས་ལ་ཡོངས་སུ་སྐྱོང་བའོ། །བྲམ་ཟེ་ཆེན་པོ། སོ་སོར་འབྲང་མ་ཆེན་མོ་རིག་པའི་རྒྱལ་མོ་འདི་ནི།<line/>
སངས་རྒྱས་ཀྱི་བྱང་ཆུབ་ཀྱི་བར་དུ་ཡོངས་སུ་རྫོགས་པར་བྱེད་པ་སྟེ། གང་དུའང་ཐོགས་པ་མེད་དོ། །སྟོན་པ་དགྲ་ལས་རྒྱལ་བ་ཇི་ལྟ་བ་བཞིན་དུ་ཐམས་ཅད་དུ་ཡང་མཆོད་<line/>
</page>
<page index="42" id="72B">པ་ཆེན་པོ་ཐོབ་པར་འགྱུར་རོ། །ཅི་མངོན་ཞེ་ན། རིག་པ་ཆེན་མོ་བགེགས་དང་ལོག་འདྲེན་ཐམས་ཅད་རྣམ་པར་འཇོམས་པར་བྱེད་པ་འདི་ནི། སྔོན་ཡོངས་སུ་ཤེས་ཏེ།<line/>
གང་གི་ཚེ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྒྱ་ཆེར་རབ་ཏུ་བཞད་པའི་ཞལ་ནོར་བུ་དང་གསེར་དང་རིན་<line/>
པོ་ཆེ་འབར་བའི་འོད་ཟེར་སྣང་བ་མངོན་པར་འཕགས་པའི་རྒྱལ་པོ་དང་པོ་མངོན་པར་སངས་རྒྱས་ནས་བྱང་ཆུབ་ཀྱི་སྙིང་པོ་ག་ལ་བ་དེར་གཤེགས་ཏེ། སངས་རྒྱས་ཐམས་<line/>
ཅད་ཀྱིས་བསྔགས་པའི་ཆོས་ཀྱི་འཁོར་ལོ་རབ་ཏུ་བསྐོར་བར་བཞེད་པ་དེའི་ཚེ་བཅོམ་ལྡན་འདས་དེ་ལ་བདུད་གཡོག་དང་བཅས་པ་བདུད་བྱེ་བ་ཁྲག་ཁྲིག་བརྒྱ་སྟོང་དུ་མས་<line/>
བསྐོར་བ། གཟུགས་སྣ་ཚོགས། མི་སྡུག་པ། འཇིགས་འཇིགས་ལྟར་འདུག་པ། སྒྲ་མི་སྙན་པ། བདུད་ཀྱི་ཡུལ་རྣམ་པ་སྣ་ཚོགས་རྣམ་པར་འཕྲུལ་པར་བྱིན་གྱིས་རློབ་པ་<line/>
མཚོན་ཆ་རྣམ་པ་སྣ་ཚོགས་ཀྱི་ཆར་འབེབས་པ་མངོན་པར་སྤྲུལ་ནས་ལྷགས་ཏེ་ཕྱོགས་བཞི་ནས་བསྐོར་ཏེ་བར་ཆད་བྱ་བར་བརྩམས་པ་དང༌། དེ་ནས་བཅོམ་ལྡན་འདས་<line/>
རྒྱ་ཆེར་རབ་ཏུ་བཞད་པའི་ཞལ་ནོར་བུ་དང་གསེར་དང་རིན་པོ་ཆེ་འབར་བའི་འོད་ཟེར་སྣང་བ་མངོན་པར་འཕགས་པའི་རྒྱལ་པོ་ཡུད་ཙམ་ཞིག་ཅང་མི་གསུང་པར་བཞུགས་<line/>
</page>
<page index="43" id="73A">༄༅། །ནས་རིག་པའི་རྒྱལ་མོ་སོ་སོར་འབྲང་མ་ཆེན་མོ་འདི་ཡིད་ཀྱིས་ལན་བདུན་བརྗོད་དོ། །རིག་པའི་རྒྱལ་མོ་ཆེན་མོ་སོ་སོར་འབྲང་མ་ཆེན་པོ་འདི་<line/>
བརྗོད་མ་ཐག་ཏུ་སྐད་ཅིག་དེ་ཉིད་ལ་བདུད་སྡིག་ཅན་དེ་དག་ཐམས་ཅད་ཀྱིས་བཅོམ་ལྡན་འདས་ཀྱི་བ་སྤུའི་བུ་ག་རེ་རེ་ནས་སྐྱེས་བུ་གོ་ཆ་གྱོན་པ་བྱེ་བ་ཁྲག་ཁྲིག་བརྒྱ་<line/>
སྟོང་དུ་མ་རལ་གྲི་དང༌། དགྲ་སྟ་དང༌། ཞགས་པ་དང༌། ཐོ་བ་དང༌། རྩེ་གསུམ་འབར་བ་ལག་ན་ཐོགས་པ་ཤ་སྟག་ཚིག་འདི་སྐད་དུ། གང་དག་བཅོམ་ལྡན་འདས་ལ་<line/>
གནོད་པར་བྱེད་པ་བདུད་གནོད་སེམས་ཅན་རྣམས་ཟུངས་ཤིག་ཟུངས་ཤིག །ཆིངས་ཤིག་ཆིངས་ཤིག །གནོད་པར་སེམས་པ་ཐམས་ཅད་རབ་ཏུ་ཆོམས་ཤིག །<line/>
གནོད་སེམས་ཅན་དང༌། གཟའ་དང༌། བགེགས་དང༌། ལོག་འདྲེན་ཐམས་ཅད་ཀྱི་སྲོག་ཕྱེ་མར་གྱིས་ཤིག་ཅེས་འཛེར་ཅིང་ཐོན་པ་མཐོང་ངོ༌། །དེ་ནས་བདུད་དེ་དག་<line/>
ཐམས་ཅད་བྱམས་པའི་རལ་གྲིས་མངོན་པར་བཏུལ་ནས་ལ་ལས་ནི། བསླབ་པའི་གཞི་རྣམས་བཟུང་བ་ནས་ལ་ལ་ནི། བླ་ན་མེད་པ་ཡང་དག་པར་རྫོགས་པའི་<line/>
བྱང་ཆུབ་ཏུ་ལུང་བསྟན་པའི་བར་དུའོ། །དེ་ལ་མཐུ་ཆེ་བ་གཞན་དག་ནི། དེ་བཞིན་གཤེགས་པའི་བ་སྤུའི་བུ་ག་ནས་ཐོན་པའི་སྐྱེས་བུ་ཆེན་པོ་དེ་དག་མཐོང་<line/>
</page>
<page index="44" id="73B">ནས་གྲོང་ཁྱེར་དེ་ཉིད་དུ་སྤ་བཀོང་བར་གྱུར། རྫུ་འཕྲུལ་ཡོངས་སུ་ཉམས། སྤོབས་པ་དང༌། སྟོབས་དང༌། རྩལ་མེད་པར་གྱུར་ཅིང༌། མདའ་གཞུ་དག་ཀྱང་ཆག་ནས་བྱེར་རོ། །<line/>
དེ་ནས་བཅོམ་ལྡན་འདས་ཀྱིས་བགེགས་དང༌། ལོག་འདྲེན་དང༌། བདུད་སྡིག་ཅན་ཐམས་ཅད་རབ་ཏུ་བཅོམ་ནས་སངས་རྒྱས་གཞན་དག་ཇི་ལྟ་བ་བཞིན་དུ་ཆོས་ཀྱི་འཁོར་<line/>
ལོ་རབ་ཏུ་བསྐོར་ཏོ། །བརྒལ་ཏོ། །ཕ་རོལ་ཏུ་རབ་ཏུ་གཤེགས་སོ། །བྲམ་ཟེ་ཆེན་པོ། དེ་ལྟར་ན་རིག་པའི་རྒྱལ་མོ་སོ་སོར་འབྲང་མ་ཆེན་མོ་སྟོབས་ཀྱི་དྲག་ཤུལ་ཆེ་བ། རྫུ་<line/>
འཕྲུལ་གྱི་ཕ་རོལ་ཏུ་ཕྱིན་པ་འདི་དྲན་པ་ཙམ་གྱིས་སེམས་ཅན་བསམ་པ་ཡོངས་སུ་དག་པ་རྣམས་དང༌། གཞན་གནོད་སེམས་ཅན་རྣམས་ཀྱང་སྡུག་བསྔལ་བ་དང༌། འཇིགས་<line/>
སྐྲག་པ་ཐམས་ཅད་ལས་ཡོངས་སུ་ཐར་པར་བྱེད་དོ། །བྲམ་ཟེ་ཆེན་པོ། དེ་ལྟ་བས་ན་རྟག་པར་རྗེས་སུ་དྲན་པའི་ཡིད་ལ་བྱེད་པས་ཡིད་ལ་བྱའོ། །ཡི་གེར་བྲིས་ཏེ་རྟག་ཏུ་<line/>
ལུས་ལ་གདགས་ཤིང་བཅང་བར་བྱའོ། །ཅི་མངོན་ཞེ་ན། སྔ་མ་བཞིན་དུ་ཉོན་ཅིག །རྒྱལ་པོ་ཚངས་པས་བྱིན་གྱི་ཡུལ་ན་གྲོང་ཁྱེར་ཆེན་པོ་འཕགས་རྒྱལ་དུ་མི་ཞིག་ལ་<line/>
ཉེས་པ་བྱུང་ནས་རྒྱལ་པོ་ཚངས་པས་བྱིན་གྱིས་གཤེད་མའི་མི་རྣམས་ལ་ཁྱོད་ཀྱིས་མི་འདི་སོད་ཅིག་ཅེས་བསྒོའོ། །དེ་ནས་གཤེད་མའི་མི་དེ་དག་གིས་རྒྱལ་པོས་བསྒོ་བ་<line/>
</page>
<page index="45" id="74A">༄༅། །བཞིན་དུ་མི་དེ་ཁྲིད་དེ་རི་སུལ་ཞིག་ཏུ་ཕྱིན་ནས་རལ་གྲི་ཤུབས་ནས་ཕྱུང་སྟེ་གསད་པར་བཤམས་པ་དང༌། དེའི་ཚེ་མི་དེས་རིག་པའི་རྒྱལ་མོ་སོ་སོར་<line/>
འབྲང་བ་ཆེན་མོ་འདི་ཡིད་ལ་དྲན་ནོ། །ཡི་གེར་བྲིས་ནས་ལག་པ་གཡས་པ་ལ་བཏགས་ཤིང་འདུག་གོ །སེམས་ཅན་ཆེན་པོ་དེའི་རིག་པ་འདིའི་མཐུས་རལ་གྲི་མེ་ལྕེ་<line/>
གཅིག་ཏུ་གྱུར་ནས་རྡུལ་གཏོར་བ་བཞིན་དུ་དུམ་བུ་དུམ་བུར་གྱུར་ཏོ། །དེ་ནས་གཤེད་མའི་མི་དག་གིས་ངེས་པ་འདི་རྒྱལ་པོ་ལ་ཞིབ་ཏུ་བསྙད་དོ། །དེ་ནས་རྒྱལ་པོ་དེ་རབ་<line/>
ཏུ་འཁྲུགས་ནས་ཀྱེ་མི་འདི་དག་ས་ཕྱོགས་ཤིག་ན་གནོད་སྦྱིན་གྱི་ཕུག་ཡོད་དེ། དེ་ན་གནོད་སྦྱིན་བརྒྱ་སྟོང་མང་པོ་ཤ་རྗེ་ན་ཟ་བ་གནས་ཀྱི། དེར་ཁྲིད་དེ་འོར་ཅིག་ཅེས་<line/>
བསྒོའོ༑ ༑དེ་ནས་མི་དེ་གཤེད་མའི་མི་དེ་དག་གིས་གནོད་སྦྱིན་གྱི་ཕུག་དེར་བོར་རོ། །གནོད་སྦྱིན་གྱི་ཕུག་དེར་བོར་མ་ཐག་ཏུ་དེ་ནས་གནོད་སྦྱིན་དེ་དག་ཐམས་ཅད་ཡིད་<line/>
དགའ་སྟེ་མི་ཤ་བཟའོ་སྙམ་དུ་བརྒྱུགས་པ་དང༌། དེ་དག་གིས་སོ་སོར་འབྲང་བ་འདིའི་མཐུས་མི་དེ་ལ་མེ་ལྕེ་གཅིག་ཏུ་གྱུར་པའི་འོད་འཕྲོ་བ་རབ་ཏུ་འབར་བར་མཐོང་ངོ༌། །<line/>
མཐོང་ནས་ཀྱང་ཐམས་ཅད་སྡངས་ནས་རང་རང་གི་ལུས་ཚིག་པར་མཐོང་ངོ༌། །དེ་ནས་གནོད་སྦྱིན་དེ་དག་ངོ་མཚར་སྐྱེས་ནས་མི་དེ་ཁྲིད་དེ་སྒོའི་ཕྱི་རོལ་ཏུ་བཞག་<line/>
</page>
<page index="46" id="74B">ནས་བསྐོར་བ་བྱ་བར་བརྩམས་པ་ནས་གཤེད་མའི་མི་དེ་དག་གིས་རྒྱལ་པོ་ལ་ཞིབ་ཏུ་བསྙད་པའི་བར་དུ་སྔ་མ་བཞིན་ནོ། །དེ་ནས་རྒྱལ་པོ་ཆེར་འཁྲུགས་ཏེ་སྡངས་ནས་<line/>
གལ་ཏེ་དེ་ལྟར་ན་ཁྱེད་ཅག་དེངས་ལ་མི་འདི་ཆིངས་ཏེ་ཆུར་བོར་ཅིག་ཅེས་བསྒོ་བ་དང༌། གཤེད་མའི་མི་དེ་དག་གིས་ཁྲིད་དེ་ཆུར་བོར་རོ། །མི་དེ་ཆུར་བོར་མ་ཐག་ཏུ་མི་<line/>
དེ་ཇི་ལྟར་ཐང་ལ་འདུག་པ་བཞིན་དུ་ཆུ་མེད་པར་གྱུར་ཏོ། །ཆིངས་པ་དེ་དག་ཀྱང་དུམ་བུར་ཆད་དོ། །རྒྱལ་པོས་དེ་སྐད་ཐོས་པ་དང༌། དེ་ནས་རྒྱལ་པོ་ངོ་མཚར་དུ་གྱུར་ནས་<line/>
མིག་ཚུགས་སུ་བལྟས་ཏེ། ཀྱེ་མའོ་མི་འདི་ངོ་མཚར་ཏོ། །འདི་ལ་རྒྱུ་ཅི་ཞིག་ཡོད་སྙམ་དུ་རྣམ་པར་རྟོག་པར་གྱུར་ཏོ། །ཞེས་སྨྲས་སོ། །དེ་ནས་རྒྱལ་པོ་དེས་མི་དེ་བཀུག་སྟེ།<line/>
ཀྱེ་མི་ཁྱོད་ཅི་ཞིག་ཤེས་ཞེས་དེ་སྐད་སྨྲས་སོ། །མི་དེས་སྨྲས་པ། རྒྱལ་པོ་ཆེན་པོ། རིག་པ་ཆེན་མོ་སོ་སོར་འབྲང་བ་ཆེན་མོ་འཆང་བ་ལས། གཞན་ནི། ཅི་ཡང་མ་འཚལ་<line/>
ཏེ༑ ལྷ། དེ་ནི། དེའི་མཐུ་ལགས་སོ། །རྒྱལ་པོས་སྨྲས་པ། ངོ་མཚར་ཆེའོ། །རིག་པ་ཆེན་མོ་དགེ་བར་གསུངས། །འཆི་བདག་ནན་ཏུར་རྨོངས་བྱེད་པ། །སངས་རྒྱས་ཀུན་གྱིས་<line/>
བྱིན་གྱིས་བརླབས། །སེམས་ཅན་ཐམས་ཅད་རབ་ཏུ་སྒྲོལ། །ནད་དང་སྡུག་བསྔལ་ཐར་པར་བྱེད། །རིག་པ་ཆེན་མོ་གཟི་བརྗིད་ཆེ། །དུས་མིན་འཆི་ལས་རབ་ཏུ་སྒྲོལ། །<line/>
</page>
<page index="47" id="75A">༄༅། །ནད་ཆེན་རྣམས་ནི་ཟློག་བྱེད་པ། །མགོན་པོ་ཐུགས་རྗེ་ཅན་གྱིས་གསུངས། །དེ་ནས་རྒྱལ་པོ་རབ་ཏུ་དགའ་བའི་ཡིད་ཀྱིས་རིག་པའི་རྒྱལ་མོ་ཆེན་མོ་སོ་<line/>
སོར་འབྲང་བ་ཆེན་མོ་ལ་མཆོད་ནས་མངོན་པར་བསྟོད་དོ། །མི་དེ་ཡང་བློན་ཐབས་བྱིན་ཏེ་རང་གི་གཉེན་གྱི་མདུན་དུ་གྲོང་ཁྱེར་གྱི་གཙོ་བོར་དབང་བསྐུར་ཏོ། །བྲམ་ཟེ་<line/>
ཆེན་པོ༑ དེ་ལྟར་ན་རིག་པའི་རྒྱལ་མོ་སོ་སོར་འབྲང་བ་ཆེན་མོ་འདིས་ཐམས་ཅད་དུ་ཡང་མཆོད་པ་ཆེན་པོ་རྙེད་དོ། །སེམས་ཅན་གནོད་སེམས་ཅན་ཐམས་ཅད་ཀྱིས་ཀྱང་<line/>
འགལ་བར་མི་བྱའོ། །དེ་ལྟར་ན། རིག་པའི་རྒྱལ་མོ་ཆེན་མོ་འདི་ཡོངས་སུ་ཤེས་ཏེ་གང་དུ་ཡང་ཐོགས་པ་མེད་དོ། །དེ་ལྟ་བས་ན་གདོན་མི་ཟ་བར་རྟག་ཏུ་ལུས་ལ་གདགས་<line/>
ཤིང་བཅང་བར་བྱའོ། །བྲམ་ཟེ་ཆེན་པོ། །སྐར་མ་བཟང་པོ་ལ་ཆོ་ག་ལེགས་པར་བྱས་ཏེ་རིག་པའི་རྒྱལ་མོ་འདི་བྲི་བར་བྱའོ། །དེ་ནས་བྲམ་ཟེ་ཆེན་པོ་དེ་ཡིད་རབ་ཏུ་དགའ་<line/>
ནས་བཅོམ་ལྡན་འདས་ལ་ཡན་ལག་ལྡས་ཕྱག་འཚལ་ཏེ་ཞུས་པ། བཙུན་པ་བཅོམ་ལྡན་འདས། རིག་པའི་རྒྱལ་མོ་འདིའི་ཆོ་ག་ཇི་ལྟར་བགྱིས་ཏེ་བྲི་བར་བགྱི། བཅོམ་ལྡན་འདས་<line/>
ཀྱིས་བཀའ་སྩལ་པ། བྲམ་ཟེ་ཆེན་པོ། །ཁྱོད་ཉོན་ཅིག །སེམས་ཅན་ཀུན་ལ་སྙིང་བརྩེའི་ཕྱིར། །ངས་ནི་ཁྱོད་ལ་བཤད་པར་བྱ། །གང་གིས་སེམས་ཅན་བདེ་བྱེད་ཅིང༌། །ཉམ་ང་བ་ཡི་<line/>
</page>
<page index="48" id="75B">ལས་ལས་འགྲོལ། །ནད་རྣམས་ལས་ཀྱང་ཐར་བྱ་དང༌། །བུད་མེད་སྦྲུམ་མར་འགྱུར་བ་དང༌། །སེམས་ཅན་རྣམས་ཀྱི་དབུལ་བ་ཡི། །རྨ་རྣམས་གསོ་བར་བྱ་ཕྱིར་རོ། །བསྙེན་གནས་དག་ལ་<line/>
གནས་གྱུར་ནས། །རྒྱུ་སྐར་རྒྱལ་དུ་ཤེས་པ་ལ། །སངས་རྒྱས་མཆོད་ལ་བརྩོན་བྱས་ཏེ། །བྱང་ཆུབ་ཕྱིར་ནི་སེམས་ཀྱང་བསྐྱེད། །སྙིང་རྗེས་ཀུན་ཏུ་བརླན་སེམས་དང༌། །བྱམས་པ་དང་ཡང་<line/>
ལྡན་གྱུར་ནས། །རྟག་ཏུ་སེམས་ཅན་ཐམས་ཅད་ལ། །ཕན་པ་བསྐྱེད་པ་བརྩོན་པར་བྱ། །ཙནྡན་དང་ནི་གུར་གུམ་དང༌། །གླ་རྩིར་བསྲེས་པའི་ཆུས་བཀྲུས་ཏེ། །བདུག་པ་རྣམས་ཀྱིས་བདུགས་<line/>
པ་ཡི༑ ༑གོས་གཙང་རྣམས་ཀྱིས་བགོ་བར་བྱ། །ས་དང་ལྕི་བ་བསྲེས་པ་ཡི། །དེ་ཡི་འོག་ཏུ་དཀྱིལ་འཁོར་བྱ། །བུམ་པ་གང་བ་བཞི་བཞག་སྟེ། །ལྔ་པ་དཀྱིལ་འཁོར་དབུས་སུ་གཞག །<line/>
དེ་ལ་རིན་ཐང་ཆེན་པོ་ཡི། །མེ་ཏོག་བདུག་པ་སྤོས་རྣམས་གསོལ། །ཙནྡན་སྤྲི་ཀ་དེ་བཞིན་དུ། །ཨ་ག་རུ་དང་དུ་རུ་ཀ། ཤ་ཁ་ར་དང་ལྔ་སྦྱར་བའི། །བདུག་པ་ཆོ་ག་བཞིན་དུ་དབུལ།།<line/>
ཆོ་ག་ཇི་བཞིན་དུས་བཞིན་བྱ། །ལོ་ཏོག་རྣམ་པ་སྣ་ཚོགས་རྣམས། །མེ་ཏོག་འབྲས་བུ་ས་བོན་དང༌། །སྤོས་རྣམས་ཀུན་གྱིས་ལེགས་པར་བརྒྱན། །མར་དང་སྦྲང་རྩི་འོ་མ་དང༌། །<line/>
ནས་ཐུག་འོ་ཐུག་ལ་སོགས་པས། །གཏོར་མའི་བུམ་པ་དགང་བར་བྱ། །མཚན་མ་ཤིན་ཏུ་བཀྲ་ཤིས་པ། །ཕྱོགས་བཞི་རྣམས་སུ་གཞག་པར་བྱ། །ལྔ་པ་དཀྱིལ་འཁོར་དབུས་<line/>
</page>
<page index="49" id="76A">༄༅། །སུ་གཞག། སྤོས་ཀྱིས་བཀང་བའི་ཕུར་བུ་རྣམས། །གྲ་བཞི་དག་ཏུ་གཞག་པར་བྱ། །དཀྱིལ་འཁོར་གྱི་ནི་འགྲམ་ལོགས་སུ། །སེང་ལྡེང་ཕུར་བུ་བཞི་<line/>
བཙུགས་ལ། །ཚོན་སྐུད་ཁ་དོག་སྣ་ལྔ་ཡིས། །འཁོར་བར་དམ་དུ་དཀྲི་བར་བྱ། །གལ་ཏེ་བདག་འགྲུབ་འདོད་ན་ནི། །བྲམ་ཟེ་དེ་ལྟར་བྱས་ནས་བྲི། །ཁ་ཟས་དཀར་པོ་ཟོས་ནས་སུ། །ཕན་པར་<line/>
འདོད་པས་བྲི་བར་བྱ། །དར་རམ་རས་སམ་གྲོ་ག་འམ། །ཅི་ཡང་རུང་བ་གཞན་ལ་བྲི། །བུད་མེད་དག་ལ་བུ་འདོད་ན། །གི་ཝང་གིས་ནི་ལེགས་པར་བྲི། །དབུས་སུ་ཁྱེའུ་ཞིག་བྲིས་ནས་<line/>
ནི༑ ༑རྒྱན་རྣམས་ཀུན་གྱིས་རྣམ་པར་བརྒྱན། །དེ་བཞིན་རིན་ཆེན་གང་བའི་སྣོད། །ལག་པ་གཡོན་ན་ཐོགས་པར་བྱ། །པདྨ་རབ་ཏུ་རྒྱས་གྱུར་ཅིང༌། །བརྒྱན་པ་ལ་ནི་དེ་འདུག་བྱ། །ནོར་<line/>
བུ་དོ་ཤལ་གསེར་དག་དང༌། །རིན་ཆེན་སྣ་ཚོགས་རྣམས་ཀྱིས་བརྒྱན། །གདུལ་བར་ཤིན་ཏུ་དཀའ་བ་བྲི། །གྲ་བཞི་དག་ཏུ་རི་བོ་བྲི། །གལ་ཏེ་བདེ་བར་འཚོ་འདོད་ན། །རབ་ཏུ་བསྒྲིམས་<line/>
ཏེ་དེ་ལྟར་བྲི། །བྱེ་བྲག་ཏུ་ནི་སྐྱེས་པ་རྣམས། །གུར་གུམ་གྱིས་ནི་བྲི་བར་བྱ། །དེ་ཡི་དགོས་པ་འདོད་པ་རྣམས། །འགྲུབ་འགྱུར་འདི་ལ་ཐེ་ཚོམ་མེད། །པདྨ་གཉིས་སམ་ཡང་ན་<line/>
གསུམ༑ ༑བཞི་འམ་ཡང་ན་ལྔ་བྲིས་ཏེ། །པདྨ་ལ་ནི་ཕྱག་རྒྱའི་མཚན། །རྣམ་པ་སྣ་ཚོགས་གཟུགས་སུ་བྲི། །དེ་བཞིན་དུ་ནི་པདྨ་རྣམས། །ཟེ་བས་ཀུན་ཏུ་འཁོར་བར་བྲི། །པདྨ་འདབ་<line/>
</page>
<page index="50" id="76B">མ་རབ་རྒྱས་ལ། །སྡོང་བུ་དར་གྱིས་བཅིངས་པར་བྲི། །པདྨ་ལ་ནི་རྩེ་གསུམ་པ། །ཟུར་བརྒྱད་ལ་ནི་དར་དབྱངས་བྲི། །དེ་བཞིན་པདྨ་དགྲ་སྟར་བཅས། །འདབ་མ་བརྒྱད་དང་ལྡན་པར་བྲི། །<line/>
པདྨར་བཅས་པའི་རལ་གྲི་བྲི། །པདྨ་དེ་ནི་དཀར་པོར་བྱ། །པདྨའི་སྟེང་དུ་དུང་ཡང་བྲི། །ཐམས་ཅད་དུ་ཡང་རྒྱས་པར་བྱ། །ཀུན་ཏུ་ཆོ་གའི་མཚན་མ་རྣམས། །མཁས་པ་དག་གིས་བྲི་བར་བྱ། །<line/>
གང་ལ་གནོད་པའི་སེམས་འབྱུང་བ། །བྱིས་པའི་གཟུགས་རྣམས་མི་བྲིའོ། །སྣ་ཚོགས་རྒྱན་གྱིས་བརྒྱན་པ་ཡི། །ལྷ་ཡི་གཟུགས་ནི་བྲི་བར་བྱ། །དགེ་སློང་ཕྱིར་ནི་རྡོ་རྗེ་འཆང༌། །གནོད་<line/>
སྦྱིན་བསྡིགས་པར་བརྩོན་པར་བྲི། །རྒྱལ་པོ་ཆེན་པོ་བཞི་རྣམས་ཀྱང༌། །ངོས་བཞི་རྣམས་སུ་བྲི་བར་བྱ། །བྲམ་ཟེའི་ཕྱིར་ནི་དབང་ལྡན་ནོ། །རྒྱལ་རིགས་ལ་ནི་དབང་ཕྱུག་ཆེ། །དམངས་<line/>
རིགས་ཕྱིར་ནི་རྟག་ཞི་བ། །ཁྱབ་འཇུག་ལེགས་པར་བྲི་བར་བྱ། །རྗེའུ་རིགས་ཕྱིར་ནི་རྣམ་ཐོས་བུ། །ལྷ་ཡི་དབང་ཕྱུག་དབང་པོ་བྲི། །ཁྱེའུ་ཡི་ཕྱིར་ནི་སྐྱེ་རྒུའི་བདག །བློ་གྲོས་ཆེན་པོ་བྲི་བར་<line/>
བྱ༑ ༑སྔོ་བསངས་མདོག་ནི་གང་ཡིན་པ། །དེ་ཡི་ཆེད་དུ་ཁྲོས་པ་བྲི། །དཀར་མོའི་ཕྱིར་ནི་གྲགས་ལྡན་པ། །ཕུན་སུམ་ཚོགས་པའི་གཟུགས་སུ་བྲི། །སྦོམ་མའི་ཕྱིར་ནི་ནོར་བུ་བཟང༌། །རབ་ཏུ་<line/>
བསྒྲིམས་ཏེ་བྲི་བར་བྱ། །སྐེམ་མོའི་ཕྱིར་ནི་གང་བ་བཟང༌། །རང་བྱུང་ང་ཡིས་བསྟན་པར་བྲི། །སྦྲུམ་མའི་ཕྱིར་ནི་ནག་པོ་ཆེ། །ཚངས་ལྷ་རྣམས་ཀྱང་བྲི་བར་བྱ། །གཞན་ཡང་ཇི་ལྟར་<line/>
</page>
<page index="51" id="77A">༄༅། །ཆོ་ག་ལས། །གོང་དུ་བཤད་པ་བཞིན་དུ་བྲི། །ལས་ཀྱི་ཆོ་ག་མཐོང་ནས་ནི། །རབ་ཏུ་བསྒྲིམས་ཏེ་དེ་བཞིན་བྲི། །རྟག་ཏུ་མགུལ་དུ་བཏགས་ན་ནི། །དེ་ནི་བདེ་བར་<line/>
འགྱུར་བ་ཡིན། །རྒྱལ་མཚན་རྩེ་མོའི་པདྨ་ལ། །ཡིད་བཞིན་ནོར་བུ་འབར་བ་བྲི། །པདྨའི་སྙིང་པོར་ཞགས་པ་དང༌། །དེ་བཞིན་འཁོར་ལོའང་བྲི་བར་བྱ། །པདྨའི་སྟེང་དུ་རྡོ་<line/>
རྗེ་དང༌། །པདྨའི་སྙིང་པོར་ཐོ་བ་བྲི། །ཆོ་ག་ལས་ནི་འབྱུང་བ་བཞིན། །པདྨའི་སྟེང་དུ་མདུང་ཐུང་བྲི། །ཆོ་ག་ལས་ནི་བརྗོད་པ་བཞིན། །ནོར་བུ་ཐམས་ཅད་རྩེ་མོ་འབར། །འོད་<line/>
ཟེར་འཕྲོ་བས་རྒྱས་པ་དང༌། །དར་གྱིས་བཅིངས་པ་བྲི་བར་བྱ། །ཀླུ་མགོ་གདེངས་ཀ་དགུ་ཡོད་ལ། །ནོར་བུ་རབ་ཏུ་འབར་བ་དང༌། །དེ་དག་ཀུན་གྱི་སྙིང་གར་ཡང༌། །རྡོ་རྗེ་གནས་<line/>
པར་བསྒྲིམས་ཏེ་བྲི། །རྒྱལ་པོ་རྣམས་ཕྱིར་སྟོབས་ཅན་དང༌། །དེད་དཔོན་མཁས་པས་རྟག་ཏུ་བྲི། །རིག་པ་འཛིན་པ་ཐམས་ཅད་བྲི། །རིག་པའི་ལྷ་མོ་རྣམས་ཀྱང་བྲི། །ཟླ་<line/>
བ་ཉི་མ་རྒྱུ་སྐར་བཅས། །སྒྲ་གཅན་མཇུག་རིང་གཟའ་བརྒྱད་བྲི། །ཆོ་ག་བཞིན་དུ་ངེས་བྲིས་ལ། །བློ་གྲོས་ལྡན་པའི་མིས་སེལ་ན། །ཟ་མ་རྣམས་ནི་མ་ནིང་ཡང༌། །བུ་ཕོ་<line/>
རྙེད་པར་འགྱུར་བ་ཡིན། །འདིས་ནི་ཐམས་ཅད་འགྲུབ་པར་བྱེད། །ཤིས་ཤིང་སྡིག་པ་ཞི་བར་བྱེད། །རང་བྱུང་གི་ནི་བཀའ་བཞིན་དུ། །གནས་ཀྱི་དམ་པ་ཐོབ་པར་འགྱུར། །<line/>
</page>
<page index="52" id="77B">འཇིག་རྟེན་འདི་ནའང་མཆོག་ཏུ་བདེ། །འཇིག་རྟེན་ཕ་རོལ་ཤིན་ཏུ་བདེ། །སུམ་ཅུ་རྩ་གསུམ་གནས་ལ་སོགས། །ལྷ་གནས་དེ་ཡི་གནས་སུ་འགྱུར། །འཛམ་གླིང་བཟང་ཞིང་ཉམས་དགའ་<line/>
བར༑ ༑ཁྱད་པར་ཅན་རིགས་གྲགས་པ་དང༌། །རྒྱལ་རིགས་ཁྱད་པར་འཕགས་པ་དང༌། །བྲམ་ཟེ་ཁྱད་པར་འཕགས་རྣམས་སུ། །བདག་ཉིད་ཆེན་པོ་དེ་སྐྱེས་ཏེ། །རྟག་ཏུ་རིག་དང་བདེ་<line/>
བར་འགྱུར། །སོ་སོར་འབྲང་མ་འཆང་བའི་མིས། །བསོད་ནམས་ཐོབ་པ་གང་ཡིན་པ། །སངས་རྒྱས་དག་ནི་ཐམས་ཅད་ཀྱིས། །བསོད་ནམས་ཕུང་པོ་བརྗོད་མི་ནུས། །སེམས་ཅན་<line/>
དམྱལ་བའི་སྒོ་རྣམས་བཅད། །མཐོ་རིས་སྒོ་རྣམས་རབ་ཏུ་ཕྱེ། །བདེ་བ་ཕུན་སུམ་ཚོགས་པ་དང༌། །བློ་གྲོས་ཆེན་པོར་འགྱུར་བ་ཡིན། །སངས་རྒྱས་བྱང་ཆུབ་སེམས་དཔས་ཀྱང༌། །རྟག་<line/>
ཏུ་དབུགས་ནི་འབྱིན་པར་འགྱུར། །ལུས་ཀྱི་བདེ་བ་ཕུན་སུམ་ཚོགས། །སྟོབས་ཀྱང་ཆེ་བར་འགྱུར་བ་ཡིན། །རྒྱལ་བས་ཇི་སྐད་གསུངས་པ་ལྟར། །འཁོར་ལོས་བསྒྱུར་བར་འགྱུར་བ་<line/>
ཡིན༑ ༑མི་དང་ལྷ་རྣམས་དབུགས་འབྱིན་ཏེ། །གནོད་པར་སེམས་པ་སྐྲག་པར་བྱེད། །གང་ཕྱིར་རིག་པ་ལེགས་བཤད་པ། །དེ་ནི་རིང་པོ་མི་ཐོགས་སོ། །དེ་ནི་མཚོན་གྱིས་མི་ཚུགས་<line/>
ཏེ༑ ༑དུག་དང་མེས་ཀྱང་ཚུགས་མི་འགྱུར། །དུས་མིན་འཆི་བའི་སྡིག་བ་ཡང༌། །དེ་ལས་ཐག་ནི་རིང་དུ་འགྲོ། །རྣམ་པ་ཀུན་ཏུ་ཉན་པ་འམ། །མཐོང་བ་དང་ནི་རེག་པའང་རུང༌། །འབྱུང་<line/>
</page>
<page index="53" id="78A">༄༅། །པོ་གདོན་དང་རྩོད་པ་དང༌། །ཆུ་དང་མེ་ཡིས་འཇིགས་པ་དང༌། །གཅན་གཟན་སྦྲུལ་དང་སེངྒེ་དང༌། །ཀླུ་དང་ནད་ནི་མི་བཟད་རྣམས། །གང་ལ་རིག་པ་ལེགས་<line/>
བཤད་པ། །དེ་ལ་དེ་དག་ཀུན་མི་འབྱུང༌། །དེ་དག་སེམས་ཅན་ཀུན་མཆོག་འགྱུར། །བདུད་རྣམས་ཀུན་གྱིས་ཐམས་ཅད་དུ། །མཆོད་པར་འགྱུར་བའི་འོས་ཡིན་ཏེ། །ཡང་དག་<line/>
བཤད་ཀྱིས་མཉན་པར་བྱོས། །རིག་པའི་རྒྱལ་མོ་སོ་སོར་འབྲང་བ་ཆེན་མོའི་ཆོ་ག་རྫོགས་སོ།། །།དེ་ནས་སེམས་ཅན་ཐམས་ཅད་ལ་སྙིང་བརྩེ་བའི་ཕྱིར་རིག་<line/>
སྔགས་འཆང་སྲུང་བའི་ཚུལ་གྱི་ཆོ་ག་བཤད་པར་བྱའོ། །སྲུང་བའི་ཆོ་ག་གང་ཞིག་གིས། །དངོས་གྲུབ་ཆེན་པོ་འགྲུབ་འགྱུར་བ། །གང་དང་གང་དུ་བསྲུངས་བྱས་ནས། །དོན་<line/>
ཡོད་འགྱུར་ཏེ་ཐེ་ཚོམ་མེད། །འཇིགས་མེད་རིམས་ཀྱིས་མི་འདེབས་ཏེ། །གཟའ་རྣམས་ཐམས་ཅད་ཟློག་པར་བྱེད། །རྒྱུ་སྐར་རྣམས་ཀྱང་མཐུན་པར་འགྱུར། །ལས་ཀྱི་ལུ་གུ་<line/>
རྒྱུད་ཀྱང་གཅོད། །བཟའ་ཉེས་པ་དང་སྒོམ་ཉེས་དང༌། །དགྲ་ཚོགས་ཀུན་གྱིས་བྱས་པ་དང༌། །གནོད་པར་བལྟས་དང་བྲི་ཉེས་དང༌། །བྱད་དང་གང་ཡང་མི་བཟད་དང༌། །ཕྱེ་མ་སྔགས་<line/>
ཀྱིས་བཏབ་པ་དང༌། །དུག་འཐུངས་པ་དང་སྦྱོར་བའི་དུག །གང་ཞིག་སྲུང་བ་འཆང་དེ་ལ། །དེ་དག་ཐམས་ཅད་ཞི་བར་འགྱུར། །གང་ཞིག་རིག་ལས་འགལ་བྱེད་པ། །ཡན་ལག་<line/>
</page>
<page index="54" id="78B">རྣམས་ལ་རྣམ་པར་སྨིན། །སོ་སོར་འབྲང་བའི་དམོད་བསྡིགས་ན། །ཕ་རོལ་འཁོར་ནི་མི་བཟད་དང༌། །འཇིགས་པ་ཆེན་པོ་དགྲ་ཡི་རྣམས། །དེ་དག་ཐམས་ཅད་རབ་ཏུ་འབྲོས། །སངས་རྒྱས་<line/>
ཐམས་ཅད་མཁྱེན་པ་དང༌། །བྱང་ཆུབ་སེམས་དཔའ་དེས་པས་སྲུང༌། །ཉན་ཐོས་དཀའ་ཐུབ་ཆེན་པོ་དང༌། །རང་སངས་རྒྱས་ཀྱིས་སྲུང་བར་འགྱུར། །གཞན་ཡང་རྣམ་པ་མང་པོ་ཡི། །ལྷ་<line/>
ཀླུ་རྫུ་འཕྲུལ་ཆེན་པོ་རྣམས། །འདི་ལ་རྟག་ཏུ་བརྩོན་བྱེད་པ། །དེ་ལ་སྲུང་བ་བྱེད་པར་འགྱུར། །རིག་པ་ཡི་ནི་རྒྱལ་མོ་འདི། །ཐོས་པ་ཙམ་གྱིས་མི་མཆོག་རྣམས། །ཀུན་ཏུ་འཇིགས་པ་<line/>
མེད་འགྱུར་ཞེས། །ཐུབ་པ་ཡིས་ནི་དེ་སྐད་གསུངས། །རྨི་ལམ་ངན་དང་ངན་བྱས་དང༌། །གང་ཡང་ནད་འགོ་མི་བཟད་དང༌། །ནད་ཀྱིས་བཏབ་དང་ནད་ཆེན་གྱིས། །གང་དག་ཟིན་ཅིང་<line/>
ཁྲག་སྐྱུག་དང༌། །གཞན་ཡང་རྣམ་པ་མང་པོའི་ནད། །འབྲས་དང་ཤུ་བ་སྐམ་པོ་དང༌། །གང་ཡང་གནོད་པ་མི་བཟད་པས། །མི་ཡི་སྐྱེ་རྒུ་ཟིན་པ་དང༌། །མི་རྣམས་མ་རུངས་བྱ་བའི་ཕྱིར།།<line/>
མཆོག་ཏུ་མི་བཟད་གནོད་བྱེད་རྣམས། །སྲུང་བ་སྟོབས་ཆེན་ག་ལ་བར། །དེ་དག་ཐམས་ཅད་མི་འབྱུང་ངོ༌། །འདི་ལས་སྲུང་བ་བྱས་ན་ནི། །བཅིངས་པ་ངག་ཀྱང་གྲོལ་བར་འགྱུར། །<line/>
སོ་སོར་འབྲང་བ་བྲིས་པས་ཀྱང༌། །གལ་ཏེ་དུས་ཀྱི་ཞགས་པ་ཡིས། །བཟུང་ནས་གཤིན་རྗེའི་གནས་ཁྲིད་པ། །དེ་ཡི་ཚེ་ནི་རྣམ་པར་འཕེལ། །གང་ཞིག་ཚེ་ནི་ཟད་གྱུར་ཏམ། །ཞག་བདུན་<line/>
</page>
<page index="55" id="79A">༄༅། །ན་ནི་འཆི་འགྱུར་བ། །ཡི་གེ་བྲིས་པའི་བར་ཙམ་གྱིས། །འཚོ་བར་གྱུར་ཏེ་ཐེ་ཚོམ་མེད། །ཆོ་ག་བཞིན་དུ་སྲུང་བ་བྱས། །ཡང་ན་ཐོས་པ་ཙམ་གྱིས་ཀྱང༌། །ཀུན་ཏུ་<line/>
དགེ་བ་ཐོབ་པར་འགྱུར། །འདོད་པ་བཞིན་དུ་བདེ་བར་འཚོ། །གང་དག་སུམ་ཅུ་རྩ་གསུམ་ལྷ། །སྟོང་ཕྲག་དྲུག་ཅུ་རྩ་བརྒྱད་དང༌། །བྱེ་བ་ཁྲག་ཁྲིག་ཕྲག་བརྒྱ་དང༌། །བརྒྱ་བྱིན་<line/>
མདུན་ནས་འགྲོ་བ་ཀུན། །སེམས་ཅན་དེ་ལ་བསྲུང་བའི་ཕྱིར། །ཕྱི་བཞིན་འབྲང་ཞིང་གནས་པར་བྱེད། །འཇིག་རྟེན་སྐྱོང་བ་བཞི་པོ་དང༌། །ལག་ན་རྡོ་རྗེ་སྟོབས་ཆེན་ཡང༌། །རིག་<line/>
པའི་རིགས་ནི་བརྒྱ་དག་དང༌། །ལྷན་ཅིག་རྟག་ཏུ་སྲུང་བར་བྱེད། །ཟླ་བ་ཡིད་བཟང་ཉི་མ་དང༌། །ཚངས་པ་ཁྱབ་འཇུག་དབང་ཕྱུག་ཆེ། །ནོར་བུ་བཟང་དང་གཤིན་རྗེ་དང༌། །སྟོབས་<line/>
ཀྱི་ལྷ་ནི་སྟོབས་ཆེན་དང༌། །གང་བ་བཟང་པོ་དཔལ་ཆེན་དང༌། །འཕྲོག་མ་བུ་དང་བཅས་པ་དང༌། །ལྔ་འཛིན་པ་དང་ལྔས་རྩེན་དང༌། །སྨིན་དྲུག་བུ་དང་ཚོགས་དབང་དང༌། །ལྷ་<line/>
མོ་ཆེན་མོ་དཔལ་ཅན་དང༌། །རྣམ་ཐོས་བུ་དང་དབྱངས་ཅན་དང༌། །དུང་ཅན་དང་ནི་མེ་ཏོག་སོ། །དེ་བཞིན་རལ་པ་གཅིག་པ་དང༌། །གནོད་སྦྱིན་ཆེན་མོ་དཔལ་ཡོན་ཅན། །<line/>
རྟག་ཏུ་སྲུང་བ་བྱེད་པར་འགྱུར། །ཟ་མ་རྣམས་ཀྱི་བུ་ཡང་སྐྱེད། །མངལ་ན་གནས་པ་བདེ་བར་བྱེད། །དེ་ནི་ཇི་སྲིད་འཚོ་བའི་བར། །འདི་ནི་སྲུང་བ་ཆེན་པོར་འགྱུར། །འཇིགས་<line/>
</page>
<page index="56" id="79B">མེད་འཐབ་མོ་གཡུལ་འགྱེད་པར། །དཔའ་བོ་རྣམས་ལ་རྟག་རྒྱལ་སྦྱིན། །ཆོས་ལ་ངེས་པའི་ལྷ་རྣམས་ལ། །འདིས་ནི་གནང་བ་སྦྱིན་པར་བྱེད། །སྡིག་པ་རྣམ་པར་གཞིག་པའི་ཕྱིར།།<line/>
གུས་པར་བྱས་ཏེ་བྲིས་ན་ནི། །དེ་བཞིན་གཤེགས་དང་དེ་བཞིན་དུ། །བྱང་ཆུབ་སེམས་དཔའང་ལྟ་བར་འགྱུར། །དེ་ཡི་གྲགས་པ་རྣམ་པར་འཕེལ། །བསོད་ནམས་དང་ནི་ཚེ་ཡང་འཕེལ།།<line/>
ནོར་རྣམས་དང་ནི་འབྲུ་དག་ཀྱང༌། །འབྱོར་པར་འགྱུར་ཏེ་ཐེ་ཚོམ་མེད། །བདེ་བར་གཉིད་ཀྱིས་ལོག་པ་དང༌། །བདེ་བར་རབ་ཏུ་སད་པར་འགྱུར། །འབྱུང་པོའི་ཚོགས་རྣམས་ཐམས་<line/>
ཅད་དང༌། །དགྲ་ཀུན་གྱིས་ཀྱང་མི་རྫིའོ། །གཡུལ་འགྱེད་པ་ཡི་ཚེ་ན་ཡང༌། །རིག་པ་སྒྲུབ་པ་བྱས་ན་ནི། །སྲུང་བ་བླ་ན་མེད་པ་འདིས། །རྟག་ཏུ་རྒྱལ་བར་འགྱུར་བར་བྱེད། །བདེ་བར་<line/>
རིག་པ་སྒྲུབ་བྱེད་ཅིང༌། །དེ་ལ་བགེགས་ནི་འབྱུང་མི་འགྱུར། །དེ་ཡིས་བསམ་པ་ཐམས་ཅད་འགྲུབ། །དཀྱིལ་འཁོར་ཀུན་ཏུ་ཞུགས་པ་ཡིན། །སྐྱེ་བ་དག་ནི་ཐམས་ཅད་དུ། །དེ་<line/>
ནི་མྱུར་དུ་དམ་ཚིག་ཤེས། །རྒྱལ་བའི་ཡོན་ཏན་འཛིན་པའི་ཕྱིར། །དེ་ནི་ཡིད་བརྟན་འོས་ཡིན་ནོ། །བཀྲ་ཤིས་ཐམས་ཅད་རབ་ཏུ་རྫོགས། །བསམ་པ་ཐམས་ཅད་གྲུབ་པར་བྱེད།།<line/>
འདི་ནི་བྲིས་པ་ཙམ་གྱིས་ཀྱང༌། །བདེ་བ་ཐམས་ཅད་འབྱོར་པར་འགྱུར། །བདེ་བར་འཆི་བའི་དུས་བྱས་ནས། །མཐོ་རིས་སུ་ནི་འགྲོ་བར་འགྱུར། །འཐབ་པ་དང་ནི་རྩོད་པ་དང༌། །<line/>
</page>
<page index="57" id="80A">༄༅། །འབྱེད་པ་མཆོག་ཏུ་མི་བཟད་པར། །འཇིགས་པ་ཀུན་ལས་གྲོལ་འགྱུར་ཏེ། །རྒྱལ་བས་ཇི་སྐད་གསུངས་བཞིན་ནོ། །སྐྱེ་བ་རྣམས་སུ་སྐྱེ་བ་ནི། །རྟག་ཏུ་སྐྱེ་དྲན་<line/>
ཐེ་ཚོམ་མེད། །རྒྱལ་པོ་བཙུན་མོ་འཁོར་བཅས་པ། །འདི་ཡི་དབང་དུ་འགྱུར་བ་ཡིན། །འཇིག་རྟེན་དགེ་བར་གྲགས་པ་ཡིན། །རྟག་ཏུ་ཐུན་མོང་འགྱུར་བ་ཡིན། །དེ་ནི་ཀུན་ལ་<line/>
སྡུག་པར་འགྱུར། །ལྷ་དང་མི་ནི་གང་ཡང་རུང༌། །ཉིན་དང་མཚན་རྣམས་རྟག་པར་ཡང༌། །དེ་ལ་སྲུང་བ་བདེ་བར་འགྱུར། །ཡང་དག་རྫོགས་པའི་སངས་རྒྱས་གསུངས། །སྔགས་<line/>
ཚིག་འདི་དག་འདིར་འགྲུབ་བོ། །སངས་རྒྱས་ལ་ཕྱག་འཚལ་ལོ། །ཆོས་ལ་ཕྱག་འཚལ་ལོ། །དགེ་འདུན་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་<line/>
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐུགས་རྗེ་ཆེན་པོ་དང་ལྡན་པ་ཤཱཀྱ་ཐུབ་པ་ལ་ཕྱག་འཚལ་ལོ། །ཡང་དག་པར་རྫོགས་པའི་སངས་རྒྱས་ཐམས་<line/>
ཅད་ལ་ཕྱག་འཚལ་ལོ། །སངས་རྒྱས་བསྟན་པ་འཕེལ་བྱའི་ཕྱིར། །དེ་ལ་གུས་པས་ཕྱག་འཚལ་ནས། །སེམས་ཅན་ཀུན་ལ་སྙིང་བརྩེའི་ཕྱིར། །ད་ནི་ང་ཡིས་བརྗོད་<line/>
པར་བྱ༑ ༑རིག་པ་གཟི་བརྗིད་ཆེན་མོ་འདི། །སྟོབས་ཆེན་ཕ་རོལ་གནོན་པ་སྟེ། །རྡོ་རྗེ་གདན་ལ་ཐུག་པ་ཡིས། །འདི་ནི་གསུངས་མ་ཐག་ཏུ་ཡང༌། །བདུད་དང་བདུད་ཀྱི་རིགས་<line/>
</page>
<page index="58" id="80B">རྣམས་དང༌། །གཟའ་དང་ལོག་པར་འདྲེན་པ་དང༌། །བགེགས་རྣམས་ཇི་སྙེད་གང་ཡོད་པ། །ཐམས་ཅད་དེ་ཡི་མོད་ལ་འབྱེར། །ཏདྱ་ཐཱ། ཨོཾ་གི་རི་གི་རི། གི་རི་ཎི་གི་རི་ཎི། གི་རི་བ་ཏི།<line/>
གུ་ཎ་བ་ཏི། ཨཱ་ཀཱ་ཤ་བ་ཏི། ཨཱ་ཀཱ་ཤ་བི་ཤུདྡྷེ། སརྦྦ་པཱ་པཾ་བི་ག་ཏེ། ཨཱ་ཀཱ་ཤ་ག་ག་ན་ཏ་ལེ། ཨཱ་ཀཱ་ཤ་བི་ཙ་རི་ཎི། ཛྭཱ་ལི་ཏ་ཤི་ཁ་རེ། མ་ཎི་མཽ་ག་ཏི། ཁ་ཙི་ཏ་མཽ་ལི་དྷ་རེ། སུ་ཀེ་ཤེ་།སུ་<line/>
བཀྟེ༑ སུ་ནེ་ཏྲེ། སུ་བརྞྞེ། སུ་བརྞ་གཽ་རེ། ཨ་ཏཱི་ཏེ། ཨ་ནཱ་ག་ཏེ། པྲ་ཏྱུད་པནྣེ་ན་མ། ན་མཿསརྦྦེ་ཥཱཾ། བུདྡྷཱ་ནཱན་ཛྭ་ལ་ཏི། ཏེ་ཛ་སཱཾ། བུདྡྷེ། སུ་བུདྡྷེ། བྷ་ག་བ་ཏི། སུ་རུཀྵ་ཎི། སུཀྵ་མེ། སུ་པྲ་ཕེ།<line/>
སུ་ད་མེ༑ སུ་དཱནྟེ། བ་རེ་བ་རེ་ཏེ། བྷ་ག་བ་ཏེ། བྷ་དྲ་བ་ཏི། བྷ་དྲེ་སུ་བྷ་དྲེ་།བི་མ་ལེ། ཛ་ཡ་བྷ་དྲེ། ཙཎྜི་ཙཎྜི། པྲ་ཙཎྜེ། པྲ་ཙཎྜེ། བཛྲ་ཙཎྜེ། མཧཱ་ཙཎྜེ། གཽ་རི། གཱཾ་དྷཱ་རི། གཽ་རི། ཙཽ་རི། ཙཎྜ་<line/>
ལི༑ མཱ་ཏཾ་གི །བརྩ་སི། པུཀྐ་སི། སུ་མ་ཏི། ཤཱ་བ་རི། ཤཱ་བ་རི། ཤཾ་ཀ་རི། དྲ་མི་ཌི། དྲཱ་མི་ཌི། རཽ་དྲི་ཎི། སརྦ་གྲ་ཧ་བི་དཱ་རི་ཎི། སརྦྦ་ཨརྠ་སཱ་དྷཱ་ནི། །པ་ར་མཱརྠ་སཱ་དྷཱ་ནི། ཧ་ན་ཧ་ན་།སརྦྦ་<line/>
ཤ་ཏྲཱུཾ༑ ད་ཧ་ད་ཧ། སརྦྦ་དུཥྚཱཾ། པྲེ་ཏ་བི་ཤ་ཙ་ཌཱ་ཀི་ནཱི་ཎཱི། མ་ནུཾ་ཥཱ། ཨ་མ་ནུ་ཥྱ་ནཱཉྩ། པ་ཙ་པ་ཙ། ཧྲྀ་ད་ཡན། གདོན་མ་རུངས་པ་རྣམས་ཀྱི་སྲོག་གཞོམ་དུ་གསོལ། བཅོམ་ལྡན་<line/>
འདས་མ། བདག་གི་སྡིག་པ་ཐམས་ཅད་གཞིག་ཏུ་གསོལ། གཞིག་ཏུ་གསོལ། ཐམས་ཅད་དུ་འཇིགས་པ་དང༌། གནོད་པ་ཐམས་ཅད་ལས་བདག་ལ་སྲུང་དུ་གསོལ། སྲུང་དུ་<line/>
</page>
<page index="59" id="81A">༄༅། །གསོལ༑ མ་རུངས་པ་ཐམས་ཅད་བཅིང་དུ་གསོལ། སརྦྦ་ཀི་ཝི་ཥ་ནཱ་ཤ་ནི། མཱརྟཎྜ། མྲྀ་ཏྱུ་དཎྜ་ནི་བཱ་ར་ཎི་མཱ་ན་ནི། དཎྜ་མཱ་ན་ནི། མ་ཧཱ་མཱ་ན་ནི། མ་ཎི་དྷ་རི་ཎི།<line/>
མཱརྟ་ད་ནེ་མ་ནི་ནི་མརྟ་ནི་མྲྀཏ་དཎྜེ། ཙ་ལེ་ཙ་ལེ་བི་མ་ལེ། ཙི་ཊི་ཙི་ཊི། བི་ཊི་བི་ཊི། ནི་ཊི་ནི་ཊི། ཏི་ཊི་ཏི་ཊི། ན་ཏུ་ཊི། གྷ་རི་ནི་གྷ་རི་ནི། ནི་མི་ཎི། པཱི་རི་ཎཱི། བཱིཪྻི་ནི་པྲ་བ་རེ། པྲ་བ་<line/>
ར་ས་མ་རེ། ཙཎྜ་ལི། མཱ་ཏཾ་གི། རུནྡྷ་སི། ཀ་ར་སི། ས་རི། བརྩ་སི། སུ་མ་ཏི། བུཀྐ་སི། ཤ་བ་རི། ཤཱ་བ་རི། ཤཾ་ཀ་རི། དྲ་མི་ཌི། དྲ་མི་ཌི། ད་ཧ་ཎི། པ་ཙ་ཎི། མ་ཐ་ཎི། མརད་ནི།<line/>
ས་ར་ལི༑ ས་ར་ལེ། ས་ར་ལཾ་བྷེ། ཧཱི་ན་མ་དྷྱོད་ཀྲིཥྚ། བི་དྷཱ་ར་ཎི། བི་དྷཱ་རི་ཎི། མ་ཧི་ལེ། མ་ཧི་ལེ། མ་ཧཱ་མ་ཧི་ལེ། ནི་ག་ཌ། ནི་ག་ཌ། བྷཉྫ། མཏྟི། མཏྟེ། མཏྟི་ནི། དཱནྟི། ཙཀྲེ། ཙཀྲ་<line/>
བཱ་ཀི་ནི། ཛྭ་ལེ་ཛྭ་ལེ། ཛྭཱ་ལེ་ཛྭཱ་ལེ། ཛྭཱ་ལ་ནི། ཤ་བ་རི་ཤ་བ་རི། ཤཱ་བ་རི་ཤཱ་བ་རི། སརྦྦ་བྱཱ་དྷི་ཧ་ར་ནི། མུ་ནི་མུ་ནི། ཙཱུ་ཌི་ཙཱུ་ཌི། ཙཱུ་ཌ་ནི་ཙཱུ་ཌ་ནི། མ་ཧཱ་ཙུ་ཌི་ནི། ནི་མི་ནི་<line/>
མི༑ ནི་མིནྡྷ་རི། ཏྲཻ་ལོ་ཀ། ད་ཧ་ནི། ཏྲཻ་ལོ་ཀ་ཨཱ་ལོ་ཀ་ཀ་རི། ཏྲཻ་དྷཱ་ཏུ་ཀ་བྱཱ་བ་ལོ་ཀི་ནི། བཛྲེ། བ་ར་ཤུ། པཱ་ཤ། མུངྒ་ར། གངྒ། ཤཾ་ཁ། ཙཀྲ། ཏྲི་ཤཱུ་ལ། ཙིནྟཱ་མ་ཎི།<line/>
མ་ཧཱ་བིདྱཱ་དྷ་ར་ཎི། བདག་ཐམས་ཅད་དུ་གནས་ཐམས་ཅད་ན་གནས་པ་ན་མ་རུངས་པ་ཐམས་ཅད་དང༌། མི་དང་མི་མ་ཡིན་པའི་འཇིགས་པ་ཐམས་ཅད་དང༌།<line/>
</page>
<page index="60" id="81B">ནད་ཐམས་ཅད་དང༌། འཇིགས་པ་ཐམས་ཅད་ལས་སྲུང་དུ་གསོལ། སྲུང་དུ་གསོལ། བཛྲེ་བཛྲེ་བཛྲ་པ་ཏི། བཛྲ་པཱ་ཎི་དྷ་རེ། ཧི་ལི་ཧི་ལི། མི་ལི་མི་ལི། ཀི་ལི་ཀི་ལི། ཙི་ལི་ཙི་ལ་<line/>
བི་ལི་བི་ལི། སི་ལི་སི་ལི། བ་ར་བ་ར། བ་ར་དེ། སརྦྦ་ཏྲ། ཛ་ཡ་ལབྡྷེ་སྭཱཧཱ། སརྦྦ་བཱ་པཾ། བི་དཱ་རི་ཎི་སྭཱཧཱ། སརྦྦ་ཏྲ། སརྦྦ་བྱཱ་དྷི་ཧ་ར་ཎ་སྭཱཧཱ། སརྦྦ་ཏྲ། སརྦྦ་ཤ་ཏྲཱུཾ་བྷ་ཡ་ཧར་ཎི་<line/>
སྭཱཧཱ། སརྦྦ་བྷ་ར་ཎི་སྭཱཧཱ། སྭསྟི་རྦྷ་པ་ཏུ་མཱཾ་སྭཱཧཱ། ཤཱནྟིཾ་ཀ་རི་སྭཱཧཱ། པུཥྚིཾ་ཀ་རི་སྭཱཧཱ། བ་ལ་བརྡྷ་རི་ཎི་སྭཱཧཱ། ཛ་ཡ་ཏུ། ཛ་ཡེ་ཛ་ཡེ། ཛ་ཡ་བ་ཏི། ཀ་མ་ལེ། བི་མ་ལེ། བི་པུ་ལེ་<line/>
སྭཱཧཱ༑ སརྦྦ་ཏ་ཐཱ་ག་ཏ་མཱུརྟེ་སྭཱཧཱ། ཨོཾ་བྷུ་རི་མ་ཧཱ་ཤཱནྟི་སྭཱཧཱ། ཨོཾ་བྷུ་རི་བྷུ་རི། བཛྲ་པ་ཧི། སརྦྦ་ཏ་ཐཱ་ག་ཏ་ཧྲྀ་ད་ཡ། པཱུ་ར་ཎི། ཨཱ་ཡུཿསནྡྷ་ར་ནི། བ་ལ་བ་ལ། བ་ལ་བ་ཏི། ཛ་ཡ་<line/>
བི་ཛྱེ། ཧཱུཾ་ཧཱུཾ་ཕཊ་ཕཊ་སྭཱཧཱ། བྲམ་ཟེ་ཆེན་པོ། གང་ལ་ལ་ཞིག་གིས་དེ་བཞིན་གཤེགས་པའི་སྐུ་རིག་པའི་གསང་སྔགས་ཀྱི་གཞི་གཟུངས་འདིས་ཡོངས་སུ་སྲུང་བ་བྱས་ཤིང་<line/>
ཡོངས་སུ་བསྐྱབ་པ་དང༌། ཡོངས་སུ་གཟུང་བ་དང༌། ཡོངས་སུ་བསྐྱང་བ་དང༌། ཞི་བ་དང་བདེ་ལེགས་སུ་འགྱུར་བ་དང༌། དབྱུག་པ་སྤང་བ་དང༌། མཚོན་ཆ་སྤང་བ་བྱས་ན།<line/>
དེ་ཚེ་ཡོངས་སུ་ཟད་པ་ལས་ཀྱང་རྣམ་པར་འཕེལ་ཏེ་རིང་དུ་བདེ་བར་འཚོ་བར་འགྱུར་རོ། །དྲན་པ་ཕུན་སུམ་ཚོགས་པར་འགྱུར་རོ། །བསྐྲད་པ་ཙམ་དང༌། རྡོ་རྗེས་བྱབས་<line/>
</page>
<page index="61" id="82A">༄༅། །པ་ཙམ་གྱིས་དུས་མ་ཡིན་པར་འཆི་བ་དང༌། ནད་ཆེན་པོ་ལས་ཡོངས་སུ་ཐར་པར་འགྱུར་རོ། །དེའི་ནད་ཐམས་ཅད་ཀྱང་རབ་ཏུ་ཞི་བར་འགྱུར་<line/>
རོ༑ ༑རྒྱུན་རིང་དུ་ན་བ་ལ་ཡང་བྱབས་པ་ཙམ་གྱིས་རབ་ཏུ་ཞི་བར་འགྱུར་རོ། །ཉིན་གཅིག་བཞིན་དུ་ཁ་ཏོན་དུ་བཏོན་ན། ཤེས་རབ་ཆེན་པོར་འགྱུར་རོ། །གཟི་བརྗིད་<line/>
དང༑ སྟོབས་དང༌། བརྩོན་འགྲུས་དང༌། སྤོབས་པ་ཕུན་སུམ་ཚོགས་པར་འགྱུར་རོ། །དེའི་སྡིག་པ་དང་ལས་ཀྱི་སྒྲིབ་པ་གདོན་མི་ཟ་བར་མྱོང་བར་འགྱུར་བ་ཐམས་ཅད་<line/>
ཀྱང་མ་ལུས་པར་ཡོངས་སུ་ཟད་པར་འགྱུར་རོ། །སངས་རྒྱས་དང༌། བྱང་ཆུབ་སེམས་དཔའ་དང༌། ལྷ་དང༌། ཀླུ་དང༌། གནོད་སྦྱིན་ལ་སོགས་པ་ཐམས་ཅད་ཀྱང་དེའི་<line/>
ལུས་ལ་གཟི་བརྗིད་དང༌། སྟོབས་དང༌། བརྩོན་འགྲུས་སྣོན་པར་འགྱུར་རོ། །དགའ་བ་ཆེན་པོ་མང་བར་འགྱུར་རོ། །བྲམ་ཟེ་ཆེན་པོ། ཐ་ན་རིག་པ་ཆེན་མོའི་གསང་སྔགས་<line/>
ཀྱི་གཞི་འདི་དུད་འགྲོའི་སྐྱེ་གནས་སུ་སོང་བ་རི་དྭགས་དང༌། བྱའི་རྣ་ལམ་དུ་ཐོས་ན་ཡང་དེ་དག་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་<line/>
ཕྱིར་མི་ལྡོག་པར་འགྱུར་ན། སོ་སོར་འབྲང་བ་ཆེན་མོའི་གཟུངས་འདི་ལ་དད་པའི་རིགས་ཀྱི་བུའམ། རིགས་ཀྱི་བུ་མོའམ། དགེ་སློང་ངམ། དགེ་སློང་མའམ། དགེ་<line/>
</page>
<page index="62" id="82B">བསྙེན་ནམ། དགེ་བསྙེན་མའམ། རྒྱལ་པོའམ། རྒྱལ་པོའི་བློན་པོའམ། བྲམ་ཟེའམ། རྒྱལ་རིགས་སམ། དེ་ལས་གཞན་པ་འགའ་ཞིག་གིས་ལན་གཅིག་ཐོས་ཏེ། ཐོས་ནས་ཀྱང་<line/>
དད་པ་ཆེན་པོ་དང༌། གུས་པ་དང༌། ལྷག་པའི་བསམ་པས་ཡི་གེར་འབྲིའམ། ཡི་གེར་འབྲིར་འཇུག་གམ། འཆང་ངམ། ཀློག་གམ། ཡིད་དྲག་པོས་སྒོམ་མམ། གཞན་ལ་རྒྱ་<line/>
ཆེར་ཡང་དག་པར་རབ་ཏུ་སྟོན་པ་ལྟ་ཅི་སྨོས་ཏེ། བྲམ་ཟེ་ཆེན་པོ། དེ་ལ་དུས་མ་ཡིན་པར་འཆི་བ་བརྒྱད་རྣམ་པ་ཐམས་ཅད་དུ་འབྱུང་དུ་མ་དོགས་ཤིག །དེའི་ལུས་ལ་ནད་ཆེན་<line/>
པོ་རྣམས་འབྱུང་བར་མི་འགྱུར་རོ། །དེའི་ལུས་ལ་མེས་མི་ཚུགས། དུག་གིས་མ་ཡིན། མཚོན་གྱིས་མ་ཡིན། དུག་སྦྱར་མས་མ་ཡིན། བྱད་ཀྱིས་མ་ཡིན། གཡེང་བྱེད་ཀྱིས་<line/>
མ་ཡིན། སྔགས་ཀྱི་ལས་ཀྱིས་མ་ཡིན། ཕྱེ་མའི་སྦྱོར་བས་མ་ཡིན། ཡན་ལག་ན་བར་མི་འགྱུར། རིམས་ཀྱིས་བཏབ་པར་མི་འགྱུར། ཀླད་པ་ན་བ་དང༌། ཉིན་གཅིག་པ་<line/>
དང༌། ཉིན་གཉིས་པ་དང༌། ཉིན་གསུམ་པ་དང༌། ཉིན་བཞི་པ་དང༌། ཉིན་བདུན་པའི་རིམས་རྣམས་དེའི་ལུས་ལ་འབྱུང་བར་མི་འགྱུར་རོ། །དྲན་བཞིན་དུ་བདེ་བར་གཉིད་<line/>
ལོག་ཅིང་དྲན་བཞིན་དུ་བདེ་བར་སད་པར་འགྱུར་རོ། །ཡོངས་སུ་མྱ་ངན་ལས་འདས་པ་ཆེན་པོ་ཡང་འཐོབ་པར་འགྱུར་རོ། །ལན་གཅིག་གིས་ཆོས་དང་ལྡན་པའི་དབང་<line/>
</page>
<page index="63" id="83A">༄༅། །ཕྱུག་ཆེན་པོ་ཐོབ་པར་འགྱུར་རོ། །དེ་གང་དང་གང་དུ་སྐྱེ་བའི་སྐྱེ་བ་དེ་དང་དེར་སྐྱེ་བ་དྲན་པར་འགྱུར་རོ། །སེམས་ཅན་ཐམས་ཅད་ཀྱང་བྱམས་པར་<line/>
འགྱུར༑ ཕྱག་བྱ་བའི་གནས་སུ་འགྱུར། །སེམས་ཅན་དམྱལ་བ་དང༌། དུད་འགྲོའི་སྐྱེ་གནས་ཀྱི་འགྲོ་བ་ཐིབས་པོ་ཀུན་དང༌། ཡི་དྭགས་སུ་སྐྱེ་བ་རྣམས་ལས་ཡོངས་སུ་ཐར་<line/>
པར་འགྱུར་རོ། །ཇི་ལྟར་ཉི་མའི་དཀྱིལ་འཁོར་སེམས་ཅན་ཐམས་ཅད་ལ་སྣང་བར་བྱེད་པ་དེ་བཞིན་དུ་འོད་ཟེར་གྱིས་སྣང་བ་བྱེད་པར་འགྱུར་རོ། །ཇི་ལྟར་ཟླ་བའི་དཀྱིལ་<line/>
འཁོར་བདུད་རྩིའི་མཐུས་སེམས་ཅན་ཐམས་ཅད་ཀྱི་ལུས་སིམ་པར་བྱེད་པ་དེ་བཞིན་དུ་ཆོས་ཀྱི་བདུད་རྩིས་སེམས་ཅན་ཐམས་ཅད་ཀྱི་རྒྱུད་ཚིམ་པར་བྱེད་པར་འགྱུར་རོ།།<line/>
རིག་པའི་རྒྱལ་མོ་ཆེན་མོ་སོ་སོར་འབྲད་བ་ཆེན་མོའི་མཐུས་དེ་ལ་གནོད་སྦྱིན་དང༌། སྲིན་པོ་དང༌། འབྱུང་པོ་དང༌། ཡི་དྭགས་དང༌། ཤ་ཟ་དང༌། སྐེམ་བྱེད་དང༌། བརྗེད་བྱེད་དང༌།<line/>
མཁའ་འགྲོ་མ་དང༌། གདོན་མ་རུངས་པ་ཐམས་ཅད་དང༌། བགེགས་དང༌། ལོག་འདྲེན་ལ་སོགས་པ་ཐམས་ཅད་ཀྱིས་གཙེ་བར་མི་ནུས་སོ། །དེ་དག་འོངས་ན་ཡང་རིག་པའི་རྒྱལ་<line/>
མོ་ཆེན་མོ་འདི་དྲན་པར་བྱའོ། །འོན་ཀྱང་འདི་ལྟ་སྟེ། རིག་པའི་རྒྱལ་མོ་ཆེན་མོ་སོ་སོར་འབྲང་བ་ཆེན་མོ་འདི་ཉིད་ཀྱི་མཐུས་མ་རུངས་པ་དེ་དག་ཐམས་ཅད་རིག་པ་འཛིན་པའི་<line/>
</page>
<page index="64" id="83B">དབང་དུ་འགྱུར་ཏེ། བསྒོ་བ་བཞིན་དུ་ངག་ཉན་པར་འགྱུར་རོ། །དེ་ལ་དགའི་འཇིགས་པ་མི་འབྱུང་ངོ༌། །དགྲའི་ཚོགས་ཐམས་ཅད་དང༌། རྒྱལ་པོ་དང༌། རྒྱལ་པོའི་བློན་པོ་དང༌། བྲམ་ཟེ་<line/>
དང༌། ཁྱིམ་བདག་རྣམས་ཀྱང་འགལ་བར་བྱེད་པར་མི་འགྱུར་རོ། །ཐ་ན་གསད་པར་འོས་པ་ཞིག་ལ་གཤེད་མའི་མི་རྣམས་ཀྱིས་མཚོན་གདབ་པར་གཟས་ན་ཡང་མཚོན་རྣམས་རྡུལ་<line/>
བཞིན་དུ་དུམ་བུ་དུམ་བུར་ཆག་པར་འགྱུར་རོ། །དེ་ཉིད་ཀྱི་དུས་ན་དེ་ལ་ཆོས་ཐམས་ཅད་མངོན་སུམ་དུ་འགྱུར་རོ། །དེའི་དྲན་པའི་སྟོབས་ཀྱང་ཆར་འགྱུར་རོ། །འདི་ནི་སྲིན་པོ་འཇོམས་པའི་མཆོག།<line/>
གཙང་ཞིང་སྡིག་པ་འཇིག་པར་བྱེད། །དཔལ་དུ་བྱེད་ཅིང་བློ་ཡང་བྱེད། །ཡོན་ཏན་ཐམས་ཅད་རྣམ་པར་འཕེལ། །འདི་ནི་བཀྲ་ཤིས་ཐམས་ཅད་བྱེད། །བཀྲ་ཤིས་མ་ཡིན་རྣམ་པར་འཇིག །<line/>
རྨི་ལམ་བཟང་པོ་རྨི་བར་བྱེད། །རྨི་ལམ་ངན་པ་རྣམ་པར་འཇིག། རིག་པ་མཐུ་སྟོབས་ཆེན་མོ་འདི། །སྐྱེས་པ་བུད་མེད་སྲུང་བའི་མཆོག །འབྲོག་དགོན་དང་ནི་མྱ་ངན་ལས། །རྟག་<line/>
ཏུ་དེ་ཡི་མོད་ལ་ཐར། །རྫོགས་པའི་སངས་རྒྱས་བཀའ་བཞིན་དུ། །འདོད་པ་དག་ནི་ཀུན་ཀྱང་རྙེད། །ལམ་ལས་ལམ་གོལ་ཞུགས་ན་ཡང༌། །རིག་པ་འདི་ནི་རྗེས་དྲན་ན། །མྱུར་<line/>
དུ་ལམ་དང་བཟའ་བ་དང༌། །བཏུང་བ་མཆོག་ཀྱང་རྙེད་པར་འགྱུར། །ལུས་དང་ངག་དང་ཡིད་རྣམས་ཀྱིས། །མི་དགེ་མང་པོ་གང་ཡང་རུང༌། །ཚེ་རབས་སྔ་མར་ཅི་བྱས་པ། །<line/>
</page>
<page index="65" id="84A">༄༅། །དེ་དག་ཐམས་ཅད་བྱང་བར་འགྱུར། །དྲན་པ་དང་ནི་འཆང་བ་དང༌། །འཛིན་དང་ཡི་གེར་འབྲི་བ་དང༌། །ཚིག་ཏུ་འདོན་ནམ་ཀློག་པ་དང༌། །བཟླས་བརྗོད་བྱེད་དམ་<line/>
གཞན་སྟོན་ན། །དེ་ནི་རིང་པོར་མི་ཐོགས་པར། །ཆོས་ཀུན་རྟོགས་པར་ཁོང་དུ་ཆུད། །དེ་ལྟར་ཆོས་ཀྱི་རོ་རྙེད་ན། །སྡིག་པ་རྣམས་ནི་ཟད་པར་འགྱུར། །ཡིད་ཀྱིས་ཅི་དང་ཅི་འདོད་པ། །<line/>
དགོས་པ་ཐམས་ཅད་འགྲུབ་པར་བྱེད། །འཆི་བའི་འཇིགས་པ་ཐམས་ཅད་དང༌། །རྒྱལ་པོ་དང་ནི་མེ་དང་ཆུ། །གློག་དང་དེ་བཞིན་ཀུན་འཇོམས་ལས། །འདི་ནི་དེ་ལས་སྐྱོབ་པར་<line/>
འགྱུར། །རིག་པ་འབུམ་དུ་བཟླས་ན་ནི། །གཡུལ་འགྱེད་པ་དང་རྩོད་པ་དང༌། །གང་ཡང་གཅན་གཟན་མ་རུངས་པ། །དེ་དག་ཐམས་ཅད་འབྲོས་པར་འགྱུར། །སངས་རྒྱས་ཀུན་<line/>
གྱིས་གསུངས་པ་ཡི། །དངོས་གྲུབ་མཆོག་གི་རིག་པ་འདི། །བརྗོད་ན་སྒྱིད་ལུག་མི་འགྱུར་བར། །བྱང་ཆུབ་ཚོགས་རྣམས་རྫོགས་པར་བྱེད། །བདག་དང་གཞན་གྱི་དོན་<line/>
སྒྲུབ་ཕྱིར། །གནས་ཀྱི་རྣམ་པ་ཐམས་ཅད་དུ། །རིག་པ་འདི་ལ་སྦྱོར་ན་ནི། །འདོད་པའི་ལས་རྣམས་གང་ཡིན་པ། །སྒྲིམ་མི་དགོས་པར་རིག་འདི་ལས། །འགྲུབ་འགྱུར་འདི་ལ་<line/>
ཐེ་ཚོམ་མེད། །ནད་པ་རྣམས་ནི་གསོ་བྱ་བ། །ད་ནི་རབ་ཏུ་བཤད་པར་བྱ། །ས་དང་ལྕི་བ་བསྲེས་པ་ཡིས། །དཀྱིལ་འཁོར་གྲུ་བཞི་ལྷམ་པར་བྱ། །ཚོན་གྱི་ཕྱེ་མ་སྣ་ལྔ་ཡིས། །<line/>
</page>
<page index="66" id="84B">དཀྱིལ་འཁོར་སྡུག་གུར་བྲི་བར་བྱ། །མཁས་པ་རྣམས་ཀྱིས་ཆོ་ག་བཞིན། །བུམ་པ་གང་བ་བཞི་ཡང་གཞག །དེ་ལ་མེ་ཏོག་སིལ་མས་གཏོར། །བདུག་པ་མཆོག་གིས་བདུག་<line/>
པར་བྱ༑ ༑སེམས་ཅན་ཆེན་པོ་གདུལ་བའི་ཕྱིར། །གཏོར་མ་ཡིས་ནི་ལས་ཀྱང་བྱ། །སྔ་མ་བཞིན་དུ་མེ་ཏོག་སྤོས། །ཆོ་ག་བཞིན་དུ་འདི་ལ་མཆོད། །དར་གྱིས་བཅིངས་པའི་མདའ་<line/>
བཞི་ཡང༌། །དཀྱིལ་འཁོར་གྲ་བཞིར་གཟུགས་པར་བྱ། །དེ་ཡི་འོག་ཏུ་ནད་པ་ཡང༌། །དྲི་ཞིམ་སྤོས་ཀྱིས་ལུས་བསྐུས་ཏེ། །གཙང་མའི་གོས་རྣམས་བསྐོན་ནས་ནི། །དཀྱིལ་འཁོར་དབུས་<line/>
སུ་གཞག་པར་བྱ། །དེ་ནས་ཤར་ཕྱོགས་ཁ་བསྟན་ཏེ། །རིག་པ་འདི་ནི་བརྗོད་པར་བྱ། །ལན་བདུན་བཟླས་བརྗོད་བྱས་ནས་སུ། །མཁས་པས་དེ་ལ་བསྲུང་བར་བྱ། །དེ་ནས་ནད་པའི་<line/>
དོན་གྱི་ཕྱིར། །ལན་གྲངས་ཉི་ཤུ་རྩ་གཅིག་ཏུ། །རིག་པ་འདི་ནི་བརྗོད་བྱས་ནས། །དེ་ནི་ནད་ཀུན་ཞི་བར་འགྱུར། །དེ་ནས་གཏོར་མའི་བུམ་པ་ལ། །ལན་བདུན་ལེགས་པར་སྔགས་<line/>
ཀྱིས་གདབ། །དེ་ནས་བཤོས་ཀྱང་བཤོས་གདབ་སྟེ། །གཏོར་མ་མེ་ཏོག་ཆོ་ག་བཞིན། །དེ་ལྟར་ལྷོ་ཕྱོགས་ངོས་སུ་ནི། །ལན་བདུན་ཁོ་ནར་གཏོར་བར་བྱ། །ནུབ་ཕྱོགས་སུ་ཡང་བདུན་<line/>
ཉིད་དེ༑ ༑བྱང་ཕྱོགས་སུ་ཡང་དེ་བཞིན་ནོ། །འོག་དང་སྟེང་དུའང་ལན་བདུན་ཏེ། །སྲུང་བ་བྱས་པར་འགྱུར་བ་ཡིན། །བྲམ་ཟེ་དམ་པ་དེ་ལྟ་བུར། །བྱས་ན་སྡུག་བསྔལ་ཀུན་ལས་<line/>
</page>
<page index="67" id="85A">༄༅། །གྲོལ༑ ༑སྐྱོབ་པ་ཤཱཀྱ་སེངྒེ་ཡིས། །སྲུང་བ་འདི་ནི་ཡང་དག་བཤད། །འདི་མ་གཏོགས་པར་ཁམས་གསུམ་ན། །སྲུང་བའི་རིག་པ་གཞན་མེད་དོ། །དེ་ནི་མི་<line/>
འཆི་མི་རྒས་ཏེ། །ནད་ཀྱིས་མི་བཏབ་མི་སྡུག་མིན། །སྡུག་པ་དང་ནི་འབྲལ་མི་འགྱུར། །རིག་པ་འདི་ནི་བདག་གི་ལུས། །ཤིན་ཏུ་བསྒོམ་པ་བྱས་ན་ནི། །དེ་ལ་འཆི་བདག་ཚོགས་<line/>
ཀྱིས་མཆོད། །ཆོས་ཀྱི་རྒྱལ་པོ་དམ་པ་གཤིན་རྗེ་ཡང༌། །གུས་དང་བཅས་པས་དེ་ལ་མཆོད་པར་འགྱུར། །སྐད་ཅིག་ང་ཡི་སེམས་དམྱལ་འདི་བྱོས་ལ། །ལྷ་ཡི་གྲོང་ཁྱེར་སོང་<line/>
ཞེས་སྨྲ་བར་འགྱུར། །དེ་ནས་གཞལ་མེད་ཁང་པ་རྣམ་མང་པོས། །རྫུ་འཕྲུལ་ཆེན་པོ་ལྷ་གནས་བཟང་པོར་འགྲོ། །དེ་ལྟར་དེར་ནི་ལྷ་མི་གནོད་སྦྱིན་དང༌། །སྲིན་པོ་རྣམས་ཀྱིས་<line/>
དེ་ལ་རྟག་མཆོད་འགྱུར། །ལག་ན་རྡོ་རྗེ་གནོད་སྦྱིན་དབང༌། །བདེ་སོགས་བདག་པོ་དབང་པོ་དང༌། །འཕྲོག་མ་དང་ནི་ལྔས་རྩེན་དང༌། །འཇིག་རྟེན་སྐྱོང་བ་རྫུ་འཕྲུལ་ཆེ། །ཟླ་བ་ཉི་<line/>
མ་རྒྱུ་སྐར་བཅས། །མཆོག་ཏུ་མི་བཟད་གཟའ་རྣམས་དང༌། །གང་ཡང་ཀླུ་ཆེན་ཐམས་ཅད་དང༌། །ལྷ་དང་དེ་བཞིན་དྲང་སྲོང་དང༌། །ལྷ་མིན་མཁའ་ལྡིང་དྲི་ཟ་དང༌། །མིའམ་ཅི་<line/>
དང་ལྟོ་འཕྱེ་ཆེ། །སྲུང་ཕྱིར་རྟག་ཏུ་འབྲང་བར་བྱེད། །གང་གིས་རིག་པ་སྟོབས་ཆེན་མོ། །རྫུ་འཕྲུལ་ཆེན་མོ་བྲིས་ནས་ནི། །ཤེས་རབ་ཅན་གྱི་ལག་ལ་གདགས། །མཆོད་པ་ཆེན་པོ་<line/>
</page>
<page index="68" id="85B">འཐོབ་པར་འགྱུར། །རྟག་ཏུ་ཕུན་སུམ་ཚོགས་པར་འོང༌། །འཕགས་པ་རིག་པའི་རྒྱལ་མོ་སོ་སོར་འབྲང་བ་ཆེན་མོ་རྫོགས་སོ།། །།རྒྱ་གར་གྱི་མཁན་པོ་ཛི་ན་མི་ཏྲ་དང༌།<line/>
དཱ་ན་ཤཱི་ལ་དང༌། ཞུ་ཆེན་གྱི་ལོ་ཙཱ་བ་བནྡྷེ་ཡེ་ཤེས་སྡེས་ཞུས་ཏེ་སྐད་གསར་བཅད་ཀྱིས་ཀྱང་བཅོས་ནས་གཏན་ལ་ཕབ་པ། སླར་ཡང་ལོཙཱ་བ་གཞོན་ནུ་དཔལ་གྱིས་ཆོས་རྗེ་ཆག་ལོའི་<line/>
རྒྱ་དཔེ་དང་བསྟུན་ནས་ཞུས་དག་པར་བགྱིས་སོ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
