<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="90" index="7"/>
<offset page="249" line="9" col="4"/>
<range start="1" end="65"/>
<title>འཕགས་མ་འོད་ཟེར་ཅན་གྱི་དཀྱིལ་འཁོར་གྱི་ཆོ་ག་འོད་ཟེར་ཅན་འབྱུང་བའི་རྒྱུད་སྟོང་ཕྲག་བཅུ་གཉིས་པ་ལས་ཕྱུང་བའི་རྟོག་པའི་སྙིང་པོ་བདུན་བརྒྱ་པ་ཞེས་བྱ་བ། </title>
<section>རྒྱུད། </section>
<volume>ན</volume>
<status asof="31Jan2012">not checked</status>
</info>
<pageset>
<page index="1" id="126A">རྒྱ་གར་སྐད་དུ། ཨཱཪྻ་མཱ་རཱི་ཙྱཻ་མཎྜ་ལ་བི་དྷི་མཱ་རཱི་ཙྱཻ་ཛཱ་ཏ་དྭཱ་ད་ཤསྟྭ་སྲཱ་<line/>
དུ་དྡྷྲཱྀ་ཏཾ་ཀལྤ་ཧྲྀ་ད་ཡ་སཔྟ་ཤ་ཏ་ནཱ་མ། བོད་སྐད་དུ། འཕགས་མ་འོད་ཟེར་ཅན་གྱི་དཀྱིལ་འཁོར་གྱི་ཆོ་ག་འོད་ཟེར་ཅན་འབྱུང་བའི་རྒྱུད་སྟོང་ཕྲག་བཅུ་གཉིས་པ་ལས་བྱུང་བའི་<line/>
རྟོག་པའི་སྙིང་པོ་བདུན་བརྒྱ་བ་ཞེས་བྱ་བ། ལྷ་མོ་འོད་ཟེར་ཅན་ལ་ཕྱག་འཚལ་ལོ། །སྒྱུ་མའི་མིང་ལྷ་མོ་འོད་ཟེར་ཅན་འབྱུང་བ་ཞེས་བྱའི་རྒྱུད་ལས་འོད་ཟེར་ཅན་འབྱུང་<line/>
བའི་དཀྱིལ་འཁོར་ཡང་དག་པར་རྒྱལ་བས་གསུངས་པ་བརྗོད་པར་བྱ་སྟེ། སངས་རྒྱས་ཀུན་གྱིས་བྱིན་བརླབས་པའི། །ལྷ་རྫས་དཀྱིལ་འཁོར་འདི་ཉིད་ནི། །གྲུབ་བཞི་པ་ལ་སྒོ་<line/>
བཞི་པ༑ ༑རྟ་བབས་བཞི་ཡིས་རྣམ་བརྒྱན་ཅིང༌། །དྲ་བ་དྲ་བ་ཕྱེད་ཀྱིས་སྤྲས། །ཀ་བ་བརྒྱད་ཀྱིས་མཛེས་པ་སྟེ། །རྡོ་རྗེ་རིན་ཆེན་ཟླ་ཕྱེད་ནི། །འོད་ཟེར་ཕྲེང་བས་མཚམས་ཆར་བྲི།།<line/>
</page>
<page index="2" id="126B">དབུས་སུ་འཁོར་ལོ་ཡང་ནི་བྲི། །རྡོ་རྗེ་བརྒྱད་ཀྱི་འོད་ཕྲེང་ཅན། །འཁོར་ལོའི་སྟེང་དུ་རྡོ་རྗེ་སྟེ། །རྡོ་རྗེ་ཕྲེང་བས་བསྐོར་བའོ། །ལྷ་རྫས་འབར་བ་ཡི་ནི་མེ། །སྟོན་ཀའི་ཟླ་བ་དྲི་མེད་འོད། །བུམ་<line/>
པ་བརྒྱད་ནི་གཞག་པ་སྟེ། །སྨན་ཆེན་པོ་ལྔ་དང༌། འབྲུ་སྣ་ལྔ་དང༌། རིན་པོ་ཆེ་སྣ་ལྔ་དང༌། དྲི་ཞིམ་པོའི་ཆུས་བཀང་ལ་གོས་གཉིས་ཀྱིས་ཡོངས་སུ་དཀྲིས་ཏེ་ཙནྡན་དཀར་པོས་ཡན་ལག་<line/>
བྱུགས་ལ། མེ་ཏོག་གི་ཕྲེང་བས་བརྒྱན་ཏེ་སྣ་ཚོགས་པའི་བཟའ་བའི་ལྷ་བཤོས་དང་མར་མེའི་ཕྲེང་བས་ལེགས་པར་བརྒྱན་ནོ། །དེ་ནས་རྣམ་པར་རྒྱལ་བའི་བུམ་པ་ལ་བརྒྱད་བརྒྱ་<line/>
བསྔགས་ཏེ་སྨན་ཆེན་པོ་ལྔ་དང༌། རིན་པོ་ཆེ་སྣ་ལྔ་དང༌། གོས་ལྔ་སྟེ། དཀར་པོ་དང༌། སེར་པོ་དང༌། དམར་པོ་དང༌། ལྗང་གུ་དང༌། སྔོན་པོས་བརྒྱན་ཅིང་གཞག་གོ །མེད་ན་ཡང་རས་ཡུག་<line/>
ཟུང་གཅིག་གིས་བྱ་ཞིང་བླ་རེ་བརྐྱང་བ་ཉིད་དང༌། སྣ་ཚོགས་པའི་རྒྱལ་མཚན་ལ་མེ་ཏོག་གི་ཕྲེང་བས་དཔྱངས་ཏེ་དྲི་ཞིམ་པོའི་བདུག་སྤོས་ཀྱིས་བདུགས་ལ་སློབ་མ་དེ་རུ་གཞག་པར་<line/>
བྱའོ༑ ༑གོས་ཟུང་གིས་གདོང་དཀྲིས་ལ་དེ་ནས་མགོ་ལ་ཐོད་ཀྱི་རྣམ་པ་ཡོངས་སུ་བཅིང་ལ་ཙནྡན་གྱིས་ཡན་ལག་བྱུག་ཅིང་མེ་ཏོག་གི་ཕྲེང་བས་བརྒྱན་ཏེ་དབང་བསྐུར་བར་བྱའོ།།<line/>
ཨོཾ་མཱ་རཱི་ཙྱཻ་སྭཱཧཱ། ཉེ་བར་མཁོ་བ་རྣམས་ལ་མངོན་དུ་བསྔགས་པ་བྱས་ལ་དེ་ནས་དབུས་སུ་མིང་ལྷ་མོ་འོད་ཟེར་ཅན་ཞེས་བྱ་བ་འཛམ་བུའི་ཆུ་བོའི་གསེར་ལྟ་བུའི་འོད་བྱེ་བ་ལྟ་བུའི་<line/>
</page>
<page index="3" id="127A">༄༅། །སེར་མོ། །སྐུ་ལ་གོས་སྔོན་པོ་འཆང་ཞིང་ཤང་འགག་དང་སྟོད་གཡོགས་སྟོན་པོ། །སྣ་ཚོགས་པའི་གདུ་བུ་ལ་སོགས་པ་རྒྱན་ཐམས་ཅད་ཀྱིས་ཡོངས་<line/>
སུ་བརྒྱན་པ་དབུས་སུ་དགོད་དེ། ཕྱག་དྲུག་པ། ཞལ་གསུམ་པ། སྤྱན་གསུམ་གསུམ་པ། ཕྱག་པ་ལ་ཞོན་པ། མཆོད་རྟེན་སྤྱི་བོར་སྐྱེས་པའི་མགོ་སྐྱེས་ཅན། ཕྱག་གཡོན་<line/>
པ་ན་གཞུ་དང༌། སྐུད་པ་དང༌། མྱ་ངན་མེད་པའི་ཡལ་ག་བསྣམས་པ། ཕྱག་གཡས་པ་ན་མདའ་དང༌། རྡོ་རྗེ་དང༌། ཁབ་བསྣམས་པའི་ཕྱག་རྒྱ་ཅན། མཆོད་རྟེན་གྱི་ཁོངས་<line/>
སུ་གཡས་བརྐྱང་པའི་ཞབས་ཀྱིས་བཞུགས་པའོ། །ཨོཾ་ཨརྐྐ་མ་སི་སྭཱཧཱ་ཞེས་བྱ་བ་ནི། ཤར་ཕྱོགས་སུ་དགོད་དོ། །རྒྱན་ཐམས་ཅད་ཀྱིས་བརྒྱན་པ། འཆར་ཀའི་ཉི་མ་ལྟ་<line/>
བུ་གཞོན་ནུ་མ་ལང་ཚོ་ལ་བབ་པ། སྔོན་པོའི་ཤང་འགག་ཡོད་པ། ཁབ་དང་སྐུད་པའི་ཕྱག་གིས་ཁ་དང་མིག་འདྲུབ་པའི་ཕྱག་གཉིས་པའོ། །ལྷོ་ཕྱོགས་སུ་གནས་པའི་<line/>
ལྷ་མོ་ནི༑ ཨོཾ་མརྐྐ་མ་སི་སྭཱཧཱ་ཞེས་བྱ་བ་ནི། གེའུ་རི་གསེར་གྱི་མདོག་ཅན་གཞོན་ནུ་མའི་རྣམ་པ་འཆང་བ། གོས་སྔོན་པོ་དང༌། ཤང་འགག་སྔོན་པོ་དང༌། སྟོད་གཡོགས་<line/>
སྔོན་པོ་ཅན། མྱ་ངན་མེད་པའི་ཡལ་ག་དང༌། ཁབ་དང་སྐུད་པ་བསྣམས་པའི་ཕྱག་གཉིས་པ། རྒྱན་ཐམས་ཅད་ཀྱིས་བརྒྱན་པ་བྲི་བར་བྱ་བ་ནི། ལྷོ་ཕྱོགས་ཀྱི་ལྷ་མོའོ།།<line/>
</page>
<page index="4" id="127B">ཨོཾ་ཨནྟརྡྡྷཱ་ན་མ་སི་སྭཱཧཱ་ཞེས་བྱ་བ་ནི། ནུབ་ཕྱོགས་སུ་གནས་པའི་ལྷ་མོའོ། །རྒྱན་ཐམས་ཅད་ཀྱིས་བརྒྱན་པ་གཞོན་ནུ་མ། ཞགས་པ་དང༌། མྱ་ངན་མེད་པའི་ཡལ་ག་བཟུང་བ།<line/>
མདོག་སེར་བ། སྔོན་པོའི་གོས་དང༌། ཤང་འགག་དང༌། སྟོད་གཡོགས་ཅན། ཕག་པ་ལ་བཅིབས་པ། ཕྱག་གཉིས་པ། མེ་ལྟ་བུ་འབར་བ་ནུབ་ཕྱོགས་སུ་ཡང་དག་བར་གནས་<line/>
སོ༑ ༑ཨོཾ་ཏེ་ཛོ་མ་སི་སྭཱཧཱ། བྱང་ཕྱོགས་སུ་གཞོན་ནུ་མ་རྒྱན་ཐམས་ཅད་ཀྱིས་བརྒྱན་པ། མདོག་དམར་བ། སྔོན་པོའི་ཤང་འགག་དང༌། སྟོད་གཡོགས་དང༌། གོས་འཆང་བ། ཕྱག་<line/>
གཉིས་པ་མདའ་དང་གཞུ་བསྣམས་པའི་ཕྱག་ཅན། གོ་རིམ་བཞིན་དུ་བྱང་གི་ཕྱོགས་སུ་གནས་བརྒྱད་དུ་ལྷ་མོ་དགོད་པར་བྱའོ། །ཨོཾ་ཨུཏྟ་ཡ་མ་སི་སྭཱཧཱ་མེའི་ཕྱོགས་སུའོ། །ཨོཾ་<line/>
གུལྨ་མ་སི་སྭཱཧཱ་བདེན་བྲལ་གྱི་ཕྱོགས་སུའོ། །ཨོཾ་བ་ནཱ་མ་སི་སྭཱཧཱ་རླུང་དུའོ། །ཨོཾ་ཙི་བ་ར་མ་སི་སྭཱཧཱ་དབང་ལྡན་དུ་ཇི་ལྟ་བུའི་རིམ་པས་དེ་ལྟར་གོ་རིམ་བཞིན་དུ་ལྷ་མོ་དགོད་པར་བྱའོ།།<line/>
དེ་བཞིན་དུ་དེ་ཐམས་ཅད་ཉིད་དེ་ནི། ཕག་པའི་ཞལ་གཟུགས་གཅིག་པ་སྟོབས་ཆེ་བའོ། །ཕག་པ་ཡོངས་སུ་མྱུར་བ་སྔོན་དུ་སོང་བས་ཇི་ལྟ་བའི་ལས་ཀྱི་རྗེས་སུ་འབྲང་སྟེ་བསམ་<line/>
པར་བྱའོ། །དེ་ལྟར་ཤར་གྱི་སྒོར་ཨོཾ་ཨཱ་ལོ་སྭཱཧཱ་ཞེས་བྱའོ། །ལྷོའི་སྒོར་ཨོཾ་ཏཱ་ལོ་སྭཱཧཱ་ཞེས་བྱའོ། །ནུབ་ཀྱི་སྒོར་ཨོཾ་ཀཱ་ལོ་སྭཱཧཱ་ཞེས་བྱའོ། །བྱང་གི་སྒོར་ཨོཾ་སཙྪ་ལོ་ས་མ་ས་མཱུ་ར་ཏཱི་སྭཱཧཱ་<line/>
</page>
<page index="5" id="128A">༄༅། །ཞེས་བྱའོ། །མེ་ལྷའི་མཚམས་སུ་ཨོམ་བཏྟཱ་ལི་སྭཱཧཱ་ཞེས་བྱའོ། །བདེན་བྲལ་དུ་ནི། ཨོཾ་པ་དཱ་ལོ་སྭཱཧཱ་ཞེས་བྱའོ། །རླུང་དུ་ནི། ཨོཾ་བ་རཱ་ལོ་སྭཱཧཱ་ཞེས་བྱའོ། །དབང་<line/>
ལྡན་དུ་ནི། ཨོཾ་བ་རཱ་ཧ་མུ་ཁི་སྭཱཧཱ་ཞེས་བྱའོ། །ལྷོའི་སྣམ་བུ་ལ་གཉིས་ཏེ། ཨོཾ་བ་དཱ་ཀྲ་མ་སི་སྭཱཧཱ་ཞེས་བྱ་བ་དང༌། ཨོཾ་བ་རཱ་ལི་སྭཱཧཱ་ཞེས་བྱའོ། །ནུབ་ཀྱི་སྣམ་བུ་ལ་ཡང་གཉིས་<line/>
ཏེ༑ ཨོཾ་བ་རཱ་ཀྲ་མ་སི་སྭཱཧཱ་ཞེས་བྱ་བ་དང༌། ཨོཾ་བ་རཱ་ལི་སྭཱཧཱ་ཞེས་བྱའོ། །བྱང་གི་སྣམ་བུ་ལ་ཡང་གཉིས་ཏེ། ཨོཾ་གུལྨ་མ་སི་སྭཱཧཱ་ཞེས་བྱ་བ་དང༌། ཨོམ་བ་རཱ་ལོ་སྭཱཧཱ་ཞེས་བྱའོ། །ཤར་<line/>
གྱི་སྣམ་བུ་ལ་ཡང་གཉིས་ཏེ། ཨོཾ་མ་ཧཱ་ཙི་བ་ར་མ་སི་སྭཱཧཱ་ཞེས་བྱ་བ་དང༌། ཨོཾ་བ་རཱ་ཧ་མུ་ཁི་སྭཱཧཱ་ཞེས་བྱ་བའོ། །འདིར་ཤར་ལ་སོགས་པའི་སྒོ་སྐྱོང་རྣམས་ནི། མི་བསྐྱོད་པ་<line/>
ལ་སོགས་པའི་དེ་བཞིན་གཤེགས་པ་རྣམས་ཀྱི་མདོག། རྡོ་རྗེ་ལྕགས་ཀྱུ་ལ་སོགས་པའི་མཚན་མ་བསྣམས་པ། བཏྟཱ་ལོ་ལ་སོགས་པ་ནི། ཨརྐ་མ་སི་ལ་སོགས་པ་དང་<line/>
མདོག་ཀྱང་འདྲ་ཞིང་མཚན་མ་ཡང་འདྲ་བར་འཆང་བའོ། །ལྷོ་ཕྱོགས་ལ་སོགས་པའི་སྣམ་བུ་ལ་ལྷ་མོ་གཉིས་ནི། དེ་བཞིན་གཤེགས་པའི་མདོག་སྟེ། རིམ་པ་ཇི་ལྟ་བ་<line/>
བཞིན་དུ་རྡོ་རྗེ་དང༌། མྱ་ངན་མེད་པའི་ཡལ་ག་དང༌། མདའ་དང༌། གཞུ་དང༌། ཁབ་དང༌། སྐུད་པ་དང༌། ལྕགས་ཀྱུ་དང༌། ཞགས་པ་འཆང་བ་ཐམས་ཅད་ཀྱང་ཕག་གི་ཞལ་ཅན།<line/>
</page>
<page index="6" id="128B">སྤྱན་གསུམ་པ། ཕག་པ་ལ་ཞོན་པ། རྒྱན་ཐམས་ཅད་ཀྱིས་བརྒྱན་པ་བསམ་པར་བྱའོ། །དེ་ལྟར་བསྒོམས་པའི་དཀྱིལ་འཁོར་ནི། སྡིག་པ་ཐམས་ཅད་སེལ་ཞིང་དཔལ་དང་གཡང་<line/>
འཆང་ཞིང་ནོར་དང་འབྲུ་སྐྱེད་པར་བྱེད་པ། དགེ་བ་ཡིད་ལ་འདོད་པའི་འབྲས་བུ་ནི། རྟག་ཏུ་བཟླས་པ་ཙམ་གྱིས་འགྲུབ་པར་བྱེད་དོ། །དེ་ནས་གཞན་ཡང་ལས་འདི་ཡིན་ཏེ། ཨོཾ་མཱཾ་<line/>
གྱི་ས་བོན་མཆོག་ཏུ་གྱུར་པའི་ཨོཾ་མ་རཱི་ཙཡཻ་སྭཱཧཱ། སྔགས་འདིས་ལས་ཐམས་ཅད་བྱའོ། །ཞི་བ་དང༌། རྒྱས་པ་དང༌། དབང་དང༌། མངོན་སྤྱོད་དང༌། དགུག་པའི་སྔགས་ནི། དྲི་དང་<line/>
སྤེལ་བར་བྱ་སྟེ། སྙིང་གར་ཧཱུཾ་གིས་གསལ་བར་བྱ་ཞིང་མགལ་མེའི་འཁོར་ལོ་ལ་བཞོན་པ། ལྕགས་ཀྱུ་དང་ཞགས་པས་འགུགས་བཞིན་པ་བསམས་ན། དཔག་ཚད་བརྒྱ་<line/>
ན་ཡོད་པའི་ལྷ་རྫས་ཀྱི་བུད་མེད་ཀྱང་འགུགས་པར་བྱེད་དོ། །དེ་ནས་རྒྱལ་པོ་དབང་དུ་བྱེད་པར་འདོད་ན། ཚ་བའི་རང་བཞིན་གྱིས་གཟུགས་བརྙན་བྱས་ལ་དེས་དུས་གསུམ་དུ་མེ་<line/>
ལ་སྦྱིན་སྲེག་བྱས་ན། ཞག་བདུན་གྱིས་མཐོང་ཞིང་ཡིད་ཆེས་པར་དབང་དུ་བྱེད་དོ། །ཞི་བར་བྱེད་པར་འདོད་པ་ནི། དུར་བ་ལ་སྨྱུགས་པས་བྱའོ། །ཚེ་རིང་བར་འདོད་པ་ནི། ཨུ་དུམ་ཝཱ་<line/>
ར་དང༌། བྱང་ཆུབ་ཀྱི་ཤིང་དང༌། ནྱ་གྲོ་དྷ་དང༌། པ་ལ་ཤའི་ཡམ་ཤིང་གིས་མེ་སྦར་ལ་མྱ་ངན་མེད་ཀྱི་མེ་ཏོག་མངར་གསུམ་གྱི་ནང་དུ་བླུགས་ཏེ་འབུམ་ཕྲག་གཅིག་ཏུ་སྦྱིན་སྲེག་བྱའོ།།<line/>
</page>
<page index="7" id="129A">༄༅། །རྒྱལ་པོ་དབང་དུ་འགྱུར་ཏེ། ཞག་བདུན་གྱིས་མཐོང་ཞིང་ཡིད་ཆེས་པར་འགྱུར་རོ། །གོས་ཐོད་དུ་བཅངས་པ་ཡང་རྙེད་དོ། །དེ་ནས་གཞན་ཡང་ལས་ནི། བ་<line/>
ལང་སེར་སྐྱའི་རྭ་གཡས་པའི་ཕྱི་ཤུན་ནི། མཆོག་ཏུ་གྱུར་པ་ཡིན་ཏེ། དེ་དག་ཕག་པའི་རྣ་བ་གཡོན་པའི་ཁྲག་དང་མིག་སྨན་ཆ་མཉམ་པར་བྱས་ཏེ། ཨོཾ་མཱ་རཱི་ཙྱཻ་ཨཱནྡྷ་རྡཱ་ན་མ་<line/>
སི་སྭཱཧཱ་ཞེས་བྱའོ། །ཟླ་བ་གཟས་བཟུང་བའི་དུས་སུ་ཇི་སྲིད་མ་བཏང་གི་བར་དུ་བཟླས་ན་འགྲུབ་པར་འགྱུར་རོ། །དེའི་མིག་ལ་བསྐུས་པ་ཙམ་གྱིས་མི་མཐོང་བར་འགྱུར་རོ།།<line/>
བྱི་ལ་ནག་མོའི་དྲི་མ་དང༌། བྱི་མ་ལ་དང༌། མིག་སྨན་ལ་ལྕགས་གསུམ་གྱིས་དཀྲིས་ལ་ཟླ་བ་གཟས་བཟུང་བའི་དུས་སུ་ཁར་བཅུག་སྟེ་བཟླས་པ་བྱའོ། །ཇི་སྲིད་མ་བཏང་གི་<line/>
བར་དུ་བྱས་ན། དེ་ནས་འགྲུབ་པར་འགྱུར་རོ། །མི་མཐོང་བ་ལ་འདི་ནི། མཆོག་སྟེ། དེ་བལྟར་མེད། གཟུང་དུ་མེད། བཅིང་དུ་མེད། དགག་ཏུ་མེད། བརྒལ་དུ་མེད། རྨོངས་<line/>
པར་བྱར་མེད། ཆད་པས་གཅད་དུ་མེད། མགོ་འབྲེག་ཏུ་མེད། བཞུར་མེད། ཚིག་པར་བྱར་མེད། དགྲའི་དབང་དུ་འགྲོ་བར་མི་འགྱུར་རོ། །ཨོཾ་མཱ་རཱི་ཙྱཻ་ཨནྟ་རྟཱ་ན་སྭཱཧཱ། མི་མཐོང་<line/>
བར་བྱེད་པ་རྣམས་ཀྱིས་ལས་ལ་སྦྱར་བར་བྱའོ། །དེ་ནས་ཐབ་ཁུང་གི་མཚན་ཉིད་སྟོན་པ་ཡིན་ཏེ། ཁྲུ་གང་ཙམ་གྱི་ཐབ་ཁུང་ལ། །སོར་བཞི་པ་ཡི་ཁ་ཁྱེར་བྱ། །རྡོ་རྗེ་ཕྲེང་བས་<line/>
</page>
<page index="8" id="129B">བསྐོར་བ་ཡི། །ཐབ་ཀྱི་དབུས་སུ་པདྨ་བྲི། །པདྨའི་དབུས་སུ་རྡོ་རྗེ་བྲི། །དེ་ནས་པདྨའི་རྣམ་འགྱུར་བའི། །བློ་ལྡན་སྟོང་བཅས་ཐབ་ཁུང་བྱ། །དེ་ནས་ཀུ་ཤ་ཕྱོགས་བཞིར་བཀྲམ་ལ་<line/>
གཡོན་དུ་ཆུའི་སྣོད་གཞག་ཅིང༌། གཡས་སུ་ཉེ་བར་མཁོ་བ་ཐམས་ཅད་གཞག་གོ། ཨོཾ་མཱ་རཱི་ཙཡཻ་ཧཱུཾ་ཕཊ་སྭཱཧཱ་ཞེས་བྱ་བའི་སྔགས་འདི་ནི། ཆུ་ལ་མངོན་པར་བསྔགས་ལ་བསང་བར་<line/>
བྱའོ༑ ༑བགགས་ཐམས་ཅད་བསྐྲད་ལ་དེ་ནས་མེ་ལྷ་སྤྱན་དྲང་བར་བྱ་སྟེ། ཨོཾ་ཨེ་ཧྱེ་ཧི་མ་ཧཱ་བྷཱུ་ཏ་དེ་བ་ག་ན་རི་ཥི་དྭི་ཛ་སཏྟ་མ་གྲྀ་ཧཱི་ཏྭཱ་ཨཱ་ཧུ་ཏི་ཨཱ་ཧཱ་ར་ཨསྨིནྶ་ནྣི་ཧི་ཏོ་བྷ་ཝ་ཨོཾ་ཨགྣ་<line/>
ཡེ་ཏྲི་ཕ་ཏྲི་སྭཱཧཱ། ཨཱ་བི་ཤ་ཨཱ་བི་ཤ་།མ་ཧཱ་ཤྲི་ཡེ། ཧ་བྱ་ཀ་བྱ་བཱ་ཧཱ་ནཱ་ཡེ་སྭཱཧཱ། སྔགས་འདིས་བཀུག་ནས་ཐབ་ཁུང་གི་དབུས་སུ་མེ་ལྷ་དགོད་པར་བྱ་བ་ནི། ཉི་མ་ལ་གནས་པ།<line/>
སྤྱན་གསུམ་པ། ཕྱག་བཞི་པ། མཆོག་སྦྱིན་དང༌། རིལ་བ་སྤྱི་བླུགས་དང༌། པདྨའི་ཕྲེང་བ་དང༌། དབྱུག་པ་དང༌། བགྲང་ཕྲེང་བསྣམས་པའོ། །སྐྲ་ཁམ་པ་གྱེན་དུ་འབར་ཞིང༌། མེ་ལྷ་<line/>
བཟང་པོ་སྡིག་པ་ཐམས་ཅད་འཇོམས་པའི་མཆོག་སྟེ། དེ་ནས་དེའི་ཞལ་དུ་དགང་བླུགས་གསུམ་དབུལ་བར་བྱའོ། །དེ་ནས་ཕྱིས་བཀོད་པ་རཾ་ཡོངས་སུ་གྱུར་པ་ལས་ཉི་མའི་དཀྱིལ་<line/>
འཁོར་གྱི་རྣམ་པའོ། །དེ་ཉིད་ལ་ཨ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་མེ་འབར་བ་ལྟ་བུ་དང༌། སྟེང་དུ་དགོད་པ་ནི། ལྷ་མོ་འོད་ཟེར་ཅན་སྔོན་བཞིན་བསམས་ལ། དེའི་<line/>
</page>
<page index="9" id="130A">༄༅། །ཞལ་དུ་དགང་བླུགས་དབུལ་བར་བྱའོ། །བདག་ཉིད་གལ་ཏེ་དངོས་གྲུབ་འདོད་ན། རྡོ་རྗེ་སློབ་དཔོན་གཙང་སྦྲ་དང་ལུས་ཁྲུས་བྱས་ཏེ་གོས་དཀར་པོ་གྱོན་པ་<line/>
ལ་ནི༑ ཞི་བའོ། །རྒྱས་པ་ལ་ནི། གོས་སེར་པོ་འཆང་བའོ། །དབང་ལ་ནི། གོས་དམར་པོ་འཆང་བའོ། །མངོན་སྤྱོད་ལ་ནི། གོས་ནག་པོ་འཆང་བའོ། །དེ་ལྟར་རྡོ་རྗེ་སློབ་དཔོན་<line/>
གྱི་གདམས་ངག་གིས་རྟོགས་པར་བྱའོ། །དེ་ནས་ཞོ་དང༌། སྦྲང་རྩི་དང༌། མར་ལ་སྨྱུགས་ལ་པདྨ་འབུམ་ཕྲག་གཅིག་སྤྱིན་སྲེག་བྱའོ། །གལ་ཏེ་ས་གཞིའི་བདག་པོར་<line/>
འདོད་པ་མ་ཡིན་ནའོ། །ཡང་ན་ཐང་སྐུའི་མདུན་དུ་པདྨ་འབུམ་ཕྲག་གཅིག་དབུལ་བར་བྱའོ། །དེ་ནས་འོད་ཟེར་ཅན་རང་གི་གཟུགས་ཀྱིས་མཐོང་བའམ། ཡང་ན་ཕུན་སུམ་<line/>
ཚོགས་པ་ཆེན་པོ་ཐོབ་པར་འགྱུར་རོ། །སྐྱེ་བ་འདི་ལ་བདེ་བ་ཐམས་ཅད་སྐྱེད་པར་བྱེད་པའི་མཆོག་གོ །ཡང་ཀུ་མུད་དང་ཨུཏྤལ་འབུམ་ཕྲག་གཅིག་གིས་སྦྱིན་སྲེག་<line/>
བྱས་ན༑ ཡིད་ལ་འདོད་པའི་ལོངས་སྤྱོད་ཐོབ་ཅིང་བཅོམ་ལྡན་འདས་མ་འདི་མཐོང་བར་འགྱུར་རོ། །གཞན་ཡང་ལས་ནི། ཨོཾ་མཱ་རཱི་ཙྱཻ་བཏྟཱ་ལོ། བ་དཱ་ལོ། བཱ་རཱ་ལི། བ་རཱ་<line/>
ཧ་མུ་ཁི་སརྦ་དུཥྚཱ་ནཱཾ། ཙཀྵུར་མུ་ཁཾ། བནྡྷ་བནྡྷ་སྭཱཧཱ། ཞེས་བྱའོ། །འདི་ནི། གོས་ལ་ལན་བདུན་བསྔགས་ལ་མདུད་པ་བྱས་ཏེ་སེང་ལྡེང་སོར་བཞི་པའི་ཕུར་བུ་རྣམ་པར་<line/>
</page>
<page index="10" id="130B">བཅུ་གནས་སོང་ན། རྐུན་མ་ལ་སོགས་པས་གླང་པོ་ཆེའི་རྒྱལ་པོ་མཆེ་བ་གཙིགས་པ་ལྟ་བུར་མཐོང་ཞིང་རྐུན་མ་ཐམས་ཅད་བཅིངས་པར་འགྱུར་རོ། །སྐྱེ་འགྲོའི་ཚོགས་ཐམས་ཅད་རྗེས་<line/>
སུ་ཆགས་ཤིང་རྨོངས་པར་འགྱུར་རོ། །དེ་ནས་སྦྱོར་བ་གཞན་ནི། ཟངས་མའི་སྣོད་དུ་གཟུགས་བརྙན་ཉེ་བར་བྲིས་ལ་བ་བླ་དང༌། ཡུང་བ་དང༌། མུ་ཟི་དང༌། སྔགས་སྤེལ་བས་སྣ་<line/>
ཚོགས་རྡོ་རྗེས་བཀང་བས་མནན་པ་བྲི་བར་བྱས་ན། འགྲོ་བ་དང་འོང་བར་ངེས་པར་བྱེད་དོ། །འདི་ནི། ཆུའི་སྟེང་དུ་བཞག་ན་མཐོང་བ་ལ་ཡིད་ཆེས་སོ། །དེ་ནས་གཞན་ཡང་སྦྱོར་<line/>
བ་ནི༑ གིའུ་ཝང་དང་རྟའི་ཁྲག་གིས་ཟངས་མའི་སྣོད་ལ་གཟུགས་བརྙན་བྲིས་ལ་མིང་དང་སྔགས་སྤེལ་བར་སྙིང་གར་བྱས་ལ་ཆུའི་སྟེང་དུ་གཞག་པར་བྱ་ཞིང་བཟླས་པ་བྱས་<line/>
ན༑ དཔག་ཚོད་སྟོང་ན་ཡོད་པ་ཡང་འགུགས་པར་འགྱུར་རོ། །རླུང་གི་དཀྱིལ་འཁོར་ལ་གནས་པ། ཞགས་པ་དང་ལྕགས་ཀྱུས་བཀུག་བཞིན་པར་སྐྱེས་པའམ་བུད་མེད་རྣམ་པར་<line/>
བསམས་ན། འགུགས་པ་ལ་ཐེ་ཚོམ་མེད་དོ། །འོད་ཟེར་ཅན་འབྱུང་བའི་དཀྱིལ་འཁོར་དུ་དབང་བསྐུར་བ་བླ་མ་དང་ལྷ་གཉིས་ལ་མཆོད་པར་བྱེད་ན། དེ་ལ་ལྷའི་གསང་སྔགས་ཡང་<line/>
དག་པའི་རྒྱལ་བས་གསུངས་པ་འགྲུབ་པར་འགྱུར་རོ། །ཡི་གེ་བཞི་ཕྱོགས་བཞིར་རི་དང་འདྲ་བ་<span class="conversion-problem" title="125: Cannot convert ACIP {AAINDRA} because we would be required to assume that {A} is a consonant, when it is not clear if it is a consonant or a vowel.">AAINDRA</span>་ནཱི་ལའི་འོད་ཅན་དཔག་ཚད་སྟོང་དུ་ཁྱབ་པ་ལ་བཀོད་དེ། དེའི་དབུས་སུ་ཟླ་<line/>
</page>
<page index="11" id="131A">༄༅། །བའི་དཀྱིལ་འཁོར་རོ། །དེའི་དབུས་སུ་མཱཾ་ལས་ཡོངས་སུ་སྤྲུལ་པའི་བདག་ཉིད་ཤིན་ཏུ་སེར་ཞིང་ཐུ་བ་བརྫེས་པའི་གཟུགས་ཡིད་དུ་འོང་བ། གོས་ནག་<line/>
པོ་འཆང་ཞིང་གོས་སྔོན་པོའི་ཤང་འགག་དང་སྟོད་གཡོགས་ཅན། ཕྱག་དྲུག་པ། ཕག་གི་ཞལ་གསུམ་པ། སྤྱན་གསུམ་གསུམ་པ། རྒྱན་ཐམས་ཅད་ཀྱིས་བརྒྱན་པ།<line/>
དབུ་ལ་མཆོད་རྟེན་བཀོད་པ། ཕྱག་གཡས་པ་ན་འབར་བའི་རྡོ་རྗེ་འོད་ཀྱི་ཕྲེང་བ་ཅན། མདའ་དང་ཁབ་བསྣམས་པའོ། །གཡོན་པར་གཞུ་དང༌། སྐུད་པ་དང༌། མྱ་ངན་མེད་<line/>
པའི་ཡལ་ག་བསྣམས་པའོ། །ཟླ་བ་ལ་ཕག་པའི་ཤིང་རྟ་ལ་གསེར་གྱི་མདོག་ཤིན་ཏུ་མང་ཞིང་ལེགས་པའོ། །ནུབ་མོའི་དུས་སུ་ཟླ་བ་ལ། ཉིན་མོའི་དུས་སུ་ཉི་མ་ལ་<line/>
གནས་པ་འདྲུབ་བཞིན་བ་ལྟ་བ་བསམ་པར་བྱའོ། །ཨོཾ་བཾ་ཡཾ་རཾ་བཾ་མཾ། མ་མེ་བཱ་ཤཱཾ་ཏུ་སྟ་སྭཱཧཱ། ཨནྟརྡྷཱ་ན་མ་སི་སྭཱཧཱ། སྔགས་བཟླས་ཤིང་འགྲོ་ན། དེ་བལྟར་མེད། གཟུང་<line/>
དུ་མེད། བཅིང་དུ་མེད། དགག་ཏུ་མེད། བརྒལ་དུ་མེད། རྨོངས་པར་བྱར་མེད། ཆད་པས་གཅད་དུ་མེད། མགོ་འབྲེག་ཏུ་མེད། བཞུར་མེད། ཚིག་པར་བྱར་མེད། དགྲའི་<line/>
དབང་དུ་མི་འགྲོའོ། །ལྡོང་རོས་དང༌། གིའུ་ཝང་དང༌། མིག་སྨན་དང་བཅས་པས་ཏ་ཀ་རའི་བྱང་ཕྱོགས་ཀྱི་རྩ་བ་གཅེར་བུ་སྐྲ་གྲོལ་བར་གྱུར་པས་ཟླ་བའམ་ཉི་མ་གཟས་<line/>
</page>
<page index="12" id="131B">བཟུང་བའི་དུས་སུ་ཕྱུང་སྟེ། གོང་མ་དེ་དང་གཅིག་ཏུ་བྱས་ཏེ་རིལ་བུ་བྱས་ལ་ཉི་མ་དང༌། ཟླ་བ་དང༌། མེའི་དབུས་སུ་བཅུག་སྟེ་ཁ་རུ་བཅུག་ནས་སྦས་ཏེ་ཉིན་མོ་དང་མཚན་མོ་མི་<line/>
མཐོང་བར་བྱེད་པའི་གཙོ་བོའི་རིལ་བུའོ། །ཨོཾ་ཡང་ནི། སྙིང་པོ་མཆོག་གོ །སྙིང་པོའི་ལས། སྙིང་པོ་གསང་བ་ལས་ཤིན་ཏུ་གསང་བ། འདོད་པ་བཞི་སྦྱིན་པ་བསྐྱེད་པ་འདི་ལས་<line/>
སངས་རྒྱས་ཉིད་ཐོབ་པར་འགྱུར་རོ། །ཞེས་བྱའོ། །དེ་ནས་གཞན་ཡང་སྦྱོར་བ་ནི། ཟླ་བའི་དབུས་སུ་བཅོམ་ལྡན་འདས་མ་འོད་ཟེར་ཅན་ཟླ་བའི་གདན་ལ་བཞུགས་ཤིང་ཛམྦུ་<line/>
ནཱ་དའི་ཆུ་བོའི་གསེར་ལྟ་བུའི་འོད་དང༌། འོད་ཟེར་ཅན་ཡིད་དུ་འོང་མ། ཞལ་རྔམ་སྤྱན་གསུམ་ཕྱག་དྲུག་མ། གོས་སྔོན་པོ་འཆང་ཞིང་སྔོན་པོའི་ཤང་འགག་དང༌། སྟོད་གཡོགས་<line/>
ཅན་དང༌། སྣ་ཚོགས་པའི་རྒྱན་ཐམས་ཅད་ཀྱིས་བརྒྱན་པ། དབུལ་མཆོད་རྟེན་བཀོད་པ། ཞལ་དང་པོ་སེར་པོ་བཞད་པའི་ཞལ། གཡོན་པ་ཕག་ཞལ་ནག་པོ་མཆེ་བ་གཙིགས་<line/>
ཤིང་འཇིགས་པར་བྱེད་པ། ལྕེ་འདྲིལ་ཞིང་དགྲ་བོ་ལ་ཁྲོ་གཉེར་བྱེད་ཅིང་འཇིགས་པར་བྱེད་པ། གཡས་པའི་ཞལ་ནི། དཀར་པོ་སྟོན་ཀའི་ཟླ་པའི་འོད་དྲི་མ་མེད་པ་ཅན་ནོ། །<line/>
གཡོན་པའི་ཕྱག་ཏུ་གཞུ་དང༌། སྐུད་པ་དང༌། ཤིང་མྱ་ངན་མེད་པའི་ཡལ་ག་དང་ལྡན་པའོ། །གཡས་པ་ན་མདའ་དང༌། ཁབ་དང༌། རྡོ་རྗེ་གསོར་བ་ལ་དགྱེས་པ་དེ་ལྟ་བུའི་རྣམ་པར་<line/>
</page>
<page index="13" id="132A">༄༅། །བསྒོམ་མོ། །འདོད་པ་ཐམས་ཅད་སྟེར་བ། དོན་ཡོད་པ། དངོས་གྲུབ་ཐམས་ཅད་སྟེར་བའོ། །དཀྱིལ་འཁོར་འདི་ནི། རྒྱལ་བས་བཀའ་སྩལ་བ་ཡིན་ནོ།།<line/>
འོད་ཟེར་ཅན་འབྱུང་བ་ཞེས་བྱ་བའི་འོད་ཟེར་ཅན་འབྱུང་བའི་རྒྱུད་འདི་གསུངས་པ་ནི། གྲུ་བཞི་པ་ལ་སྒོ་བཞི་པ། །རྟ་བབས་བཞི་ཡིས་རྣམ་པར་བརྒྱན། །གོས་ཟུང་གིས་ནི་<line/>
དཀྲིས་པ་ཡི། །བུམ་པ་བརྒྱད་དང་ཡང་དག་ལྡན། །ཙནྡན་དཀར་པོ་དག་དང་ནི། །མེ་ཏོག་ཕྲེང་བས་མཛེས་པ་སྟེ། །དཀྱིལ་འཁོར་མཆོག་ཏུ་གྱུར་པ་ནི། །ཚོན་སྣ་ལྔ་ཡིས་བྲི་<line/>
བར་བྱ༑ ༑དེ་ཡི་དབུས་སུ་པདྨ་ནི། །འདབ་བརྒྱད་གེ་སར་དང་བཅས་པའོ། །མེ་ཏོག་ཕྲེང་བ་དྲ་ཕྱེད་དང༌། །དྲ་བ་རྟ་བབས་དག་དང་བཅས། །མར་མེ་བརྒྱད་དང་ཡང་དག་ལྡན། །སྣ་<line/>
ཚོགས་བླ་རེས་བརྒྱན་བྱས་ཏེ། །པདྨའི་དབུས་སུ་ཡི་གེ་བཾ། །ཨོཾ་མཱ་རཱི་ཙྱཻ་སྭཱཧཱ། ཞེས་བྱ་བ་དང༌། ཨོཾ་ཨརྐ་མ་སི་སྭཱཧཱ། ཞེས་བྱ་བ་ནི། ཤར་ཕྱོགས་སུའོ། །ཨོཾ་མརྐ་མ་སི་སྭཱཧཱ།<line/>
ཞེས་བྱ་བ་ནི། ལྷོ་ཕྱོགས་སུའོ། །ཨོཾ་ཨནྟརྡྷཱ་ན་མ་སི་སྭཱཧཱ། ཞེས་བྱ་བ་ནི། ནུབ་ཕྱོགས་སུའོ། །ཨོཾ་ཏེ་ཛོ་མ་སི་སྭཱཧཱ། ཞེས་བྱ་བ་ནི། བྱང་ཕྱོགས་སུ་འདོད་པའོ། །ཤར་ལྷོའི་<line/>
མཚམས་སུ་ནི། ཨོཾ་བ་ཏཱ་ཀྲ་མ་སི་སྭཱཧཱ་ཞེས་བྱའོ། །བདེན་བྲལ་དུ་ནི། ཨོཾ་ཨུརྨ་མ་སི་སྭཱཧཱ་ཞེས་བྱའོ། །རླུང་དུ་ནི། ཨོཾ་བ་ནཱ་ཡ་མ་སི་སྭཱཧཱ་ཞེས་བྱའོ། །དབང་ལྡན་དུ་ནི། ཨོཾ་<line/>
</page>
<page index="14" id="132B">བི་བ་རི་མ་སི་སྭཱཧཱ་ཞེས་བྱའོ། །སྟེང་དུ་ཨོཾ་མ་ཧཱ་ཙཱི་བ་ར་མ་སི་སྭཱཧཱ་ཞེས་བྱའོ། །འོག་གི་ཆར་ནི། ཨོཾ་པ་རཱ་ཀྲ་མ་སི་སྭཱཧཱ་ཞེས་བྱའོ། །དེ་ལྟར་དཀྱིལ་འཁོར་བཀོད་ལ་མཆོད་པ་བྱས་ན།<line/>
འདོད་པ་ཐམས་ཅད་སྟེར་རོ། །སྔོན་དུ་བསྟན་པའི་རིམ་པས་ཐང་སྐུའམ་ཡང་ན་བྲི་བར་བྱའོ། །སློབ་མ་ཁ་ཅིག་དཀྱིལ་འཁོར་དུ་དབང་བསྐུར་ན། དེ་ལ་དངོས་གྲུབ་ཐམས་ཅད་རིང་བ་<line/>
མ་ཡིན་ནོ། །རང་གི་ནོར་རམ་རང་གི་ལུས་པོ་ཡང་དབུལ་བར་བྱའོ། །ཡི་གེ་བཞི་པའི་ཆོ་ག་རྫོགས་སོ།། །།ནམ་མཁའ་ལ་ཟླ་བ་དང་ཉི་མ་མཆོད་རྟེན་གྱི་ནང་དུ་མཱཾ་ཡིག་ཡོངས་<line/>
སུ་གྱུར་པ་ལས། བདག་ཉིད་གཞོན་ནུ་མ་གསེར་བཞུས་པ་ལྟ་བུ་ལེགས་ཤིང་སེར་བ། འཆར་ཀའི་ཉི་མ་ལྟ་བུ་འོད་གསལ་ཞིང་འབར་བ་འཕྲོ་བའི་འོད་ཟེར་སྟོང་གི་ཕྲེང་བ་ཅན།<line/>
བནྡུ་ཀ་དང༌། ཛཱ་མའི་མེ་ཏོག་ལྟ་བུ་དམར་པོའི་གོས་འཆང་བ། སྣ་ཚོགས་དམར་པོའི་ཤང་འགག་དང༌། སྟོད་གཡོགས་ཅན་དང༌། གདུ་བུ་དང༌། རྣ་རྒྱན་དང༌། སྐ་རགས་གཡེར་<line/>
ཁ་དང་ལྡན་པ། རྐང་གདུབ་བམ། སྣ་ཚོགས་ཀྱི་གདུ་བུའི་ཕྱག་རྒྱ་ཅན། རྒྱན་ཐམས་ཅད་ཀྱིས་བརྒྱན་པ། དབུ་ལ་རྣམ་པར་སྣང་མཛད་བཞུགས་པ། མྱ་ངན་མེད་ཀྱི་ཕྲེང་བས་<line/>
མགོ་བོ་ལ་བརྒྱན་པ། ཕྱག་བརྒྱད་པ། ཞལ་གསུམ་པ། སྤྱན་གསུམ་གསུམ་པ། གཡོན་པའི་ཕྱག་ན་གཞུ་དང༌། མྱ་ངན་མེད་པ་དང༌། སྐུད་པ་དང༌། ཞགས་པའི་ཕྱག་ཅན་ནོ། །<line/>
</page>
<page index="15" id="133A">༄༅། །གཡས་ན་འབར་བའི་རྡོ་རྗེ་དང༌། ཁབ་དང༌། ལྕགས་ཀྱུ་དང༌། མཉམ་པར་མདའ་གསོར་བ་ལ་དགྱེས་པའོ། །ཞལ་དང་པོ་ནི། ཞི་བའི་ཞལ་ཕྱེ་བ། སེར་པོ་<line/>
ལྟ་བུ་ཤིན་ཏུ་སེར་བ། ཨུཏྤ་ལ་ལྟ་བུའི་སྤྱན། ལི་ཁྲི་ཆ་ཕྲ་མོ་ཅན་བསྐུས་པ་ལྟ་བུའི་མཆུ། སྒེག་པ་དང་བཅས་ཤིང་ཡོངས་སུ་རོལ་བ། གཡོན་པའི་ཕྱོགས་ཀྱི་ཞལ་ནི། ཁྲོ་<line/>
བ་དང་བཅས་ཤིང་ཞལ་འགྱུར་བ། མཆེ་བ་གཙིགས་ཤིང་འཇིགས་པར་བྱེད་པ། ཨིནྡྲཱ་ནཱི་ལ་ལྟ་བུའི་འོད་མུ་མེན་དང་འདྲ་བ། ཉི་མ་བཅུ་གཉིས་ཀྱི་འོད་དང་མཉམ་པར་ལྡན་<line/>
པ༑ ཁྲོ་བ་དང་བཅས་པའི་ཁྲོ་གཉེར་གཙིགས་པ། ལྗགས་འདྲིལ་བ། འཇིགས་པ་ཡང་འཇིགས་པར་བྱེད་པའོ། །གཡས་ཀྱི་ཞལ་ནི། ཤིན་ཏུ་དམར་བ། ལྷ་རྫས་ཀྱི་པདྨ་<line/>
རཱ་གའི་འོད་ལྟ་བུ་འབར་བའི་མཆོད་རྟེན་གྱི་རྐེད་པ་ལ་གནས་པའི་ཤིང་མྱ་ངན་མེད་པའི་སྔོད་པོའི་ཡལ་ག་ལ་དམར་པོའི་མེ་ཏོག་གིས་ཡོངས་སུ་བརྒྱན་པ་ལ་དེའི་འོག་<line/>
གི་རྩ་བར་རྣམ་པར་སྣང་མཛད། རལ་པའི་ཅོད་པན་འཆང་བ། ཞི་བ་གསེར་ལྟ་བུའི་མདོག་སེར་བ། མགོན་པོ་བྱང་ཆུབ་མཆོག་གི་ཕྱག་རྒྱ་ཡོངས་སུ་འཆང་བཞིན་བ།<line/>
ཕག་པའི་ཤིང་རྟ་རྟོག་པ། མཆོད་རྟེན་གྱི་ནང་དུ་གཡས་བརྐྱང་བའི་ཞབས་ཀྱིས་བཞུགས་པ། གཞོན་ནུ་མ་ལང་ཚོ་ལ་བབ་པ། དེའི་ཤིང་རྟའི་མདུན་འོག་ཏུ་རླུང་གི་དཀྱིལ་འཁོར་<line/>
</page>
<page index="16" id="133B">ལ་ཧ་ལས་ཡོངས་སུ་རྫོགས་པའི་འཕྲུལ་པའི་གཟའ་ཆེན་པོ་རཱ་ཧུ་ལ་ཉིན་མོའི་ཉི་མ་དང་མཚན་མོའི་ཟླ་བ་ཡོངས་སུ་འཛིན་པའོ། །ལྷ་མོ་བཞིས་ཡོངས་སུ་བསྐོར་བ་སྟེ། ཨོཾ་མཱ་རཱི་<line/>
ཙྱཻ་སྭཱཧཱ་ཞེས་བྱ་བ་ནི། སྔགས་སོ། །མདུན་དུ་གནས་པའི་ཡང་དག་པར་བསྐུལ་བའི་ཤིང་རྟའི་མཆོག་ཕྱག་བཞི་པ། མདོག་དམར་བ། ཕག་པའི་ཞལ་གོས་དམར་པོ་འཆང་བ།<line/>
དམར་པོའི་ཤང་འགག་དང་སྟོད་གཡོགས་འཆང་བ། རྒྱན་ཐམས་ཅད་ཀྱིས་བརྒྱན་པ། ཁབ་དང་སྐུད་པར་བྱེད་པའི་ཤིང་རྟའི་མཆོག་ལས་ལྕགས་ཀྱུས་བསྒྲུབ་བྱ་འགུགས་བཞིན་<line/>
པ་དང༌། ཞགས་པ་དང༌། ཡལ་གའི་ཕྱག་ཅན་ནོ། །ཨོཾ་བཏྟཱ་ལི། བ་དཱ་ལི། བ་རཱ་ལི། བ་རཱ་ཧ་མུ་ཁི་སྭཱཧཱ་ཞེས་བྱ་བའི་སྔགས་འདིས་ཡིད་ཀྱིས་འདོད་པའི་བུད་མེད་དམ། སྐྱེས་པ་<line/>
རླུང་གི་དཀྱིལ་འཁོར་ལ་ཞོན་ནས་འགུགས་པར་བྱེད་དོ། །ལྷོ་ཕྱོགས་དོགས་སུ་གནས་པའི་ལྷ་མོ་ནི། ཨོཾ་བཏྟཱ་ལི། བ་དཱ་ལི། བ་རཱ་ལི། བཱ་རཱ་ཧཱ་མུ་ཁི་སརྦ་དུཥྚཱ་པྲ་དུཥྚཱ་ཙཀྵུ་ར་མུ་ཁཾ་<line/>
བནྡྷ་བནྡྷ་མི་སྭཱཧཱ། ཞེས་བྱ་བ་ནི། གདུག་པ་ཅན་གྱི་ཁ་འཆིང་བར་བྱེད་པའི་སྔགས་སོ། །ཕྱག་བཞི་པ། གསེར་གྱི་མདོག་གོས་དམར་པོ་འཆང་བ། དམར་པོའི་ཤང་འགག་དང་<line/>
སྟོད་གཡོགས་འཆང་བ་ཅན། མྱ་ངན་མེད་པའི་ཡལ་ག་དང་ཞགས་པའི་ཕྱག་ཅན། ཁབ་དང་སྐུད་པ་དང་འདྲུབ་བཞིན་པ། མྱ་ངན་མེད་པའི་མེ་ཏོག་གི་ཕྲེང་བས་དབུ་ལ་བརྒྱན་<line/>
</page>
<page index="17" id="134A">༄༅། །པའོ༑ ༑ནུབ་ཕྱོགས་སུ་གནས་པའི་ལྷ་མོ་ནི། ཨོཾ་བཏྟཱ་ལི། བ་དཱ་ལི། བ་རཱ་ལི། བཱ་རཱ་ཧཱ་མུ་ཁི་སརྦ་དུཥྚ་པྲ་དུཥྚཱ་ནཱཾ། སྟཾ་བྷཱ་ཡ་སྭཱཧཱ། རྒྱབ་ཏུ་གནས་པའི་<line/>
ལྷ་མོ་ཕྱག་བཞི་པ་བསམ་པར་བྱའོ། །རྡོ་རྗེ་དང༌། ཞགས་པ་དང༌། ཡལ་ག་དང༌། ཁབ་ཀྱི་ཕྱག་ཅན། གསེར་མདོག་གོས་དམར་པོ་འཆང་བ། ཤང་འགག་དང་སྟོད་གཡོགས་<line/>
དམར་པོ་ཅན། གཞོན་ནུ་མ་རྒྱན་ཐམས་ཅད་ཀྱིས་བརྒྱན་པ། མྱ་ངན་མེད་པའི་མེ་ཏོག་གི་ཕྲེང་བས་དབུ་ལ་བརྒྱན་པའོ། །ཨོཾ་བཏྟཱ་ལི། བ་དཱ་ལི། བ་རཱ་ལི། བཱ་རཱ་ཧཱ་མུ་ཁི་སརྦ་<line/>
དུཥྚཱཾ་མེ་བ་ཤ་མ་ནཱ་ཡ་སྭཱཧཱ། བྱང་ཕྱོགས་སུ་གནས་པའི་ལྷ་མོ་ཕྱག་བཞི་པ། སྣ་ཚོགས་ཀྱིས་བརྒྱན་པ། གོས་དམར་པོ་འཆང་ཞིང་དམར་པོའི་ཤང་འགག་དང་སྟོད་གཡོགས་<line/>
ཅན༑ ཉི་མ་འཆར་ཀ་ལྟ་བུའི་འོད་འཕྲོ་བ། འདོད་པའི་མེ་ལྟ་བུ་འབར་བ། གཡོན་པའི་ཕྱག་ཏུ་འབར་བའི་གཞུ་དང༌། མྱ་ངན་མེད་བཟུང་བའི་ཕྱག་གི་གཡས་པའི་ཕྱག་ན་<line/>
མདའ་དང་རྡོ་རྗེ་འོད་འཕྲོ་བའོ། །འཇིག་པའི་དུས་ཀྱི་བསྐལ་པའི་མེ་ལྟ་བུ་གནས་པའི་ལྷ་མོ་སེམས་ཅན་ཐམས་ཅད་དབང་དུ་བྱེད་མ། རྩོམ་པའི་དང་པོ་ཉིད་དུ་འཕགས་<line/>
པའི་དགེ་འདུན་ལ་སྟོན་མོ་བྱ་སྟེ། རས་གསར་པ་ལ་བཅོམ་ལྡན་འདས་མ་ལྷ་མོ་འོད་ཟེར་ཅན་གྱི་ཐང་སྐུ་ལྷ་བཟོ་མཁན་གསོ་སྦྱོང་ལ་གནས་པས་བྲི་བར་བྱའོ། །གུས་པ་དང་<line/>
</page>
<page index="18" id="134B">ལྡན་པས་སྟེང་གཡོགས་ཡོད་པའི་ཕྱོགས་གཅིག་ཏུ་ཕྱིས་ནི། ཐང་སྐུ་རྫོགས་པར་བྱ་སྟེ། དགེ་སློང་མ་རྣམས་ལ་སྟོན་མོ་སྦྱིན་ཞིང་བུ་མོ་གཞོན་ནུ་མ་རྣམས་ལ་ཡང་སྟོན་མོ་སྦྱིན་<line/>
ནོ༑ ༑དེ་ནས་རྫིང་བུའམ། རྒྱ་མཚོའམ། རི་བོའམ། དུར་ཁྲོད་དམ། ཤིང་ནྱ་གྲོ་དྷའི་རྩ་བའམ། སྐྱེད་མོས་ཚལ་ལམ། ལྷ་ཁང་ངམ། ཁང་པར་གདུང་དང་བཅས་པའི་མཆོད་རྟེན་<line/>
གྱི་ནང་དུ་སྐུ་གཟུགས་བཀྲམ་ལ་མཆོད་པ་རྣམ་པ་ལྔ་དང་བཅས་པས་ཡི་གེའི་གྲངས་ཀྱི་འབུམ་བཟླའོ། །དེ་ནས་དང་པོ་དང༌། གཉིས་པ་དང༌། གསུམ་པས་སྡིག་པ་འདག་པར་<line/>
འགྱུར་རོ། །བཞི་པ་ནི། རྒྱ་མཚོ་ལས་བརྒལ་བ་དང༌། རི་བོ་ལ་གནས་པ་དང༌། གཞོན་ནུ་མ་དང་ཕྲད་པ་མཐོང་ངོ༌། །དེ་ནས་སྡིག་པ་དག་པ་ཡིན་ནོ་ཞེས་རྟོགས་པར་བྱའོ། །ལྔ་པ་ལ་མེ་<line/>
མར་གྱི་རྩེ་མོ་འཕེལ་ཞིང་དྲི་ཞིམ་པོ་སྣ་ལ་བྲོའོ། །དྲུག་པ་ལ་སངས་རྒྱས་དང་བྱང་ཆུབ་སེམས་དཔའ་མཐོང་ངོ༌། །བདུན་པ་ལ་ནི། འོད་ཟེར་ཅན་མཐོང་བར་འགྱུར་རོ། །གང་གི་ཚེ་སྒྲུབ་<line/>
པོས་རྟགས་འདི་རྣམས་མཐོང་ན། དེའི་ཚེ་སྔགས་གྲུབ་པ་བརྟན་པོར་གྱུར་པ་ཡིན་ནོ། །གང་གི་ཚེ་མི་དགེ་བའི་མཚན་མ་མཐོང་ན། དེའི་ཚེ་ནི། སྦྲུལ་དང༌། སྤྲེའུ་དང༌། བྱི་ལ་དང༌། བོང་བུ་<line/>
དང༌། རྟ་དང༌། གླང་པོ་ཆེ་དང༌། མ་ཧེ་དང༌། ཁྱི་དང༌། དེ་བཞིན་ཕན་ཚུན་དུ་འཐབ་བཞིན་པ་དང༌། སྒྲུབ་པ་པོ་སྐྲག་བཞིན་པར་གལ་ཏེ་མཐོང་ན་དེའི་ཚེ་ཉིས་འགྱུར་གྱི་འབུམ་ཚོ་བཟླས་<line/>
</page>
<page index="19" id="135A">༄༅། །ན༑ དེའི་ཚེ་བཅོམ་ལྡན་འདས་མའི་གཟུགས་སུ་དངོས་སུ་མཐོང་སྟེ། དེ་ནས་རྟོག་པ་ལས་གསུངས་པའི་ལས་འགྲུབ་བོ། །ཨོཾ་མཱ་རཱི་ཙྱཻ་སྭཱཧཱ་ཞེས་བྱ་བའི་<line/>
སྔགས་འདི་ལས་ཐམས་ཅད་ལ་སྦྱར་བར་བྱའོ། །རྟག་ཏུ་བརྒྱ་ཕྲག་བརྒྱད་བཟླས་ན། འཛིན་བློ་རྣོ་བར་འགྱུར་ཞིང་གཞུང་སྟོང་ཕྲག་གཅིག་འཛིན་པར་འགྱུར་རོ། །ཚེ་རིང་བ་<line/>
དང༌། ནད་མེད་པ་དང༌། སྟོབས་དང་ལྡན་པར་འགྲུབ་ཅིང༌། དེ་ཐམས་ཅད་ཀྱིས་མཆོད་པའི་འོས་སུ་འགྱུར་རོ། །ཚེ་སྟོང་ཕྲག་གཅིག་འཕེལ་བ་ནི། ཁྲི་ཚོ་གཅིག་བཟླས་པས་<line/>
གྲུབ་པ་ཐོབ་པར་འགྱུར་རོ། །མཚམས་མེད་པ་རྣམ་པ་ལྔ་བྱས་ཀྱང་བྱེ་བ་ཕྲག་གཅིག་བཟླས་ན་འགྲུབ་པར་འགྱུར་བ་ནི། ངེས་པར་ཡང་དག་པར་རྣམ་པར་སྣང་མཛད་ཀྱིས་<line/>
གསུངས་པའོ། །མི་མཐོང་བ་དང༌། མིག་སྨན་དང༌། མཆིལ་ལྷམ་དང༌། རལ་གྲི་དང༌། རིལ་བུ་དང༌། གིའུ་ཝང་དང༌། མཁའ་སྤྱོད་དང༌། དབང་དང༌། དགུག་པ་དང༌། བསྐྲད་པ་དང༌།<line/>
གསད་པ་དང༌། དབྱེ་བ་དང༌། རེངས་པ་དང༌། རྨོངས་པར་བྱ་བ་དང༌། བཅིང་པ་དང༌། མནན་པ་དང༌། ཕུར་བུས་གདབ་པ་དང༌། གནོད་སྦྱིན་མོ་དགུག་པ་དང༌། མཁའ་འགྲོ་མ་<line/>
ཚར་གཅད་པ་དང༌། རིམས་དང༌། ནད་དང༌། དུག་དང༌། རིམས་ཉིན་བཞི་པ་ལ་སོགས་པ་མེད་པར་བྱ་བ་དང༌། དབབ་པ་དང༌། ལྷ་དགུག་པ་དང༌། གཏེར་སྟོར་བརྙེད་པར་བྱ་བ་<line/>
</page>
<page index="20" id="135B">དང༌། ངོ་མཚར་བ་མང་བ་ནི། འདིས་བྱེད་དེ། སྔགས་ཀྱི་རྒྱལ་པོ་བསྐུལ་ཞིང་འོད་ཟེར་ཅན་གྱི་ང་རྒྱལ་ལ་ཡང་དག་བར་ལྡན་པས་རྟག་ཏུ་སྔགས་བཟླ་བར་བྱའོ། །དེ་ནས་དབང་དང་<line/>
དགུག་པའི་ཆོ་ག་ཡིན་ཏེ། སྟེང་གཡོགས་ཡོད་པའི་ཕྱོགས་སུ་ཙནྡན་དཀར་པོས་དཀྱིལ་འཁོར་བྱུགས་པའམ། ཡང་ན་ལྕི་བས་བྱས་ཏེ་སྐུ་གཟུགས་ཀྱི་མདུན་དུ་བྱའོ། །མྱ་<line/>
ངན་མེད་ཀྱི་མེ་ཏོག་གི་ཁུ་བ་དང༌། རྒྱ་སྐྱེགས་དང༌། ཙནྡན་དམར་པོ་དང༌། གིའུ་ཝང་ལ་གཟུགས་བརྙན་མངོན་པར་བྲིས་ཏེ་སྙིང་གར་སྔགས་དང་སྤེལ་བའི་མིང་བྱས་ལ་<line/>
དེའི་ཆོས་འབྱུང་དུ་གཡོན་པའི་ལག་པ་བཞག་སྟེ་རྐང་པར་ལྷུང་ཞིང་སྣ་ཚོགས་པས་མྱོས་ཏེ་ཤིན་ཏུ་ཆགས་པས་སྐྲ་གྲོལ་བ་འདར་བཞིན་པ་བསམས་ལ་སྔགས་བཟླའོ། །<line/>
མིང་གཟུང་བའི་སྦྱོར་བས་ཡིད་ལ་འདོད་པ་ཞག་གསུམ་གྱིས་ངེས་པར་དབང་དུ་བྱེད་དོ། །དེ་ནས་གཞན་ཡང་སྦྱོར་བ་ནི། ཆུ་ཀླུང་གི་ངོགས་གཉིས་ཀྱི་སའམ། རྐང་རྗེས་ཀྱི་<line/>
རྡུལ་དང་ལྡན་པས་གཟུགས་བརྙན་བྱས་ལ། སྔོན་དུ་བསྟན་པའི་རྫས་དེ་ཉིད་ཀྱིས་གྲོ་གའམ། དུར་ཁྲོད་ཀྱི་རས་ལ་སྔགས་དང་སྤེལ་བའི་མིང་བྲིས་ཏེ་སྙིང་གར་བཅུག་ལ།<line/>
དེ་ནི༑ སྐར་མ་རྒྱལ་ལ་བྱའོ། །སོར་བརྒྱད་པའི་མྱ་ངན་མེད་པའི་ཕུར་བུས་སྐྱེ་གནས་ཕུག་ལ་ཕུར་བུ་དེ་གཡོན་པའི་ལག་པར་བཞག་སྟེ་མིང་བཟུང་བས་སྔགས་བཟླ་བར་བྱའོ།<line/>
</page>
<page index="21" id="136A">༄༅། །ངེས་པར་ཞག་གསུམ་གྱིས་དབང་ཕྱུག་ཆེན་པོའི་ཆུང་མ་ཡང་དབང་དུ་གྱུར་ན། གཞན་སྐྱེ་འགྲོ་རྣམས་སྨོས་ཀྱང་ཅི་དགོས། དེ་ནས་གཞན་ཡང་སྦྱོར་<line/>
བ་ནི༑ འདི་ཡིན་ཏེ། སྤྲ་ཚིལ་གྱི་རང་བཞིན་གྱི་གཟུགས་བརྙན་བྱས་ལ་སིནྡྷུ་རའི་རྡུལ་གྱིས་མཛེས་པའི་སྣོད་དུ་བསྟན་པའི་སྨན་ཆེན་པོས་གྲོ་ག་ལ་སྔགས་དང་སྤེལ་བའི་མིང་<line/>
བྲིས་ཏེ་སྙིང་གར་གཞག་གོ །འདི་ཀུན་ཀྱང་སྐར་མ་རྒྱལ་ལ་བྱའོ། །མྱ་ངན་མེད་ཀྱི་ཕུར་བུས་ཆོས་འབྱུང་ཕུག་ལ་ལུས་སྐེ་ཚེས་བྱུགས་ལ་སེང་ལྡེང་གི་མེ་ལ་བདུགས་པ་ཙམ་<line/>
གྱིས་བརྒྱ་བྱིན་གྱི་བུ་མོ་ཡང་ཞག་གསུམ་གྱིས་དབང་དུ་འགྱུར་ན། མིའི་བུ་མོ་ལྟ་སྨོས་ཀྱང་ཅི་དགོས། དེ་ལྟར་སྐྱེས་པ་ལ་ཡང་སྔགས་བཟླས་པ་ཙམ་གྱིས་འགྲུབ་བོ། །དེ་<line/>
ནས་གཞན་ཡང་སྦྱོར་བ་ནི། འདི་ཡིན་ཏེ། དུར་ཁྲོད་ཀྱི་ཐལ་བ་དང༌། གྲོག་མཁར་གྱི་ས་དང༌། རྫ་མཁན་གྱི་འཁོར་ལོའི་ས་དང༌། རྐང་རྗེས་ཀྱི་ས་དང་ལྡན་པས་གཟུགས་བརྙན་<line/>
ཕྱས་ལ་ཙནད་ན་དམར་པོ་དང༌། གིའུ་ཝང་གི་སྔགས་དང་སྤེལ་བའི་མིང་གྲོ་ག་ལ་བྲིས་ཏེ་སྙིང་གར་བཅུག་སྟེ་སེང་ལྡེང་གི་མེ་ལ་གདུངས་པར་བྱས་ན། མིའི་རྒྱལ་པོ་ཡང་ཞག་བདུན་དུ་<line/>
ཐུན་མཚམས་གསུམ་དུ་ཐང་སྐུའི་མདུན་དུ་བཟླས་པ་བྱས་ན་དབང་དུ་བྱེད་ཅིང་མཐོང་ཞིང་ཡིད་ཆེས་པའོ། །དེ་ནས་གཞན་ཡང་གུས་པའི་སྦྱོར་བ་ཆེན་པོ་ནི། དཔྱངས་ཏེ་ཤི་<line/>
</page>
<page index="22" id="136B">བའི་མིག་གཡོན་པའི་མིག་སྨན་དང༌། གཡོན་པའི་སྲིན་ལག་དང༌། གཡོན་པའི་རྩིབ་མའི་སོར་དྲུག་པ་བླངས་ཏེ་སྐྱེས་བུའི་ཐོད་པས་ཙནྡན་དམར་པོ་དང༌། རྒྱ་སྐྱེགས་དང༌། གིའུ་<line/>
ཝང་དང༌། ཤིང་མྱ་ངན་མེད་ཀྱི་མེ་ཏོག་གི་ཁུ་བ་སྐར་མ་རྒྱལ་གྱི་དུས་སུ་བླངས་ཏེ་པདྨ་འདབ་མ་བརྒྱད་པ་ལ་མིང་སྤེལ་བའི་སྔགས་ཀྱི་རྒྱལ་པོ་བྲིའོ། །མེ་དུག་གིས་བསྐོར་བ་རླུང་<line/>
གི་ས་བོན་གྱིས་བཀང་བར་བསམས་ལ་ལྷ་མོ་ཉི་མའི་དཀྱིལ་འཁོར་ལ་གཡས་བརྐྱང་བའི་ཞབས་ཀྱིས་བཞུགས་པ། ཞགས་པ་དང་ལྕགས་ཀྱུས་བཀུག་བཞིན་པ་རླུང་གི་<line/>
དཀྱིལ་འཁོར་དཔག་ཚད་སྟོང་ན་ཡོད་པ་ཡང་འགུགས་པར་བྱེད་དོ། །བུད་མེད་དགུག་པ་མཆོག་ཏུ་གྲུབ་པའོ། །དེ་ནས་གཞན་ཡང་སྦྱོར་བ་འདི་ཡིན་ཏེ། མྱ་ངན་མེད་ཀྱི་ཤིང་ལེབ་<line/>
ལ་མིའི་བདག་པོའི་གཟུགས་གསལ་པོར་བྲིས་ལ་རང་གི་ཁྲག་དང༌། གིའུ་ཝང་དང༌། གུར་གུམ་གྱིས་དེའི་སྙིང་གར་མིང་བྲིས་ཏེ་མཱཾ་གྱིས་ཡོངས་སུ་བསྐོར་ཅིང༌། ཡང་ཙྱཻ་ཡིས་<line/>
ཡོངས་སུ་བསྐོར་བ་བྱས་ལ། རྐང་པ་གཡོན་པས་མནན་ཅིང་མིའི་བདག་པོའི་མིང་བཟུང་བའི་སྔགས་བཟླས་པ་བྱས་ན། ཞག་གསུམ་གྱིས་ཐེ་ཚོམ་མེད་པར་འགུགས་པར་བྱེད་<line/>
དོ༑ ༑དེ་ནས་གནོད་སྦྱིན་མོ་འགུགས་པར་འདོད་ན། དགེ་བའི་སྐར་མ་བཟང་བ་རྒྱལ་ལ་དུར་ཁྲོད་དུ་ཤིང་ནྱ་གྲོ་དྷའི་རང་བཞིན་གྱི་གཟུགས་བརྙན་ཁྲུ་གང་ཚད་ཙམ་གྱི་གནོད་སྦྱིན་<line/>
</page>
<page index="23" id="137A">༄༅། །མོའི་གཟུགས་གསལ་པོ་ལང་ཚོ་ལ་བབ་པ་བྱས་ལ། རྒྱན་ཐམས་ཅད་ཀྱིས་བརྒྱན་པ། གཡས་པའི་ཞབས་ཅུང་ཞིག་བསྐུམ་པ། གཡོན་པའི་<line/>
ཕྱག་གིས་ཤིང་ནྱ་གྲོ་དྷའི་ཡལ་ག་ལ་འཇུས་པ། སྒེག་པའི་ཉམས་ཀྱིས་རོལ་པའི་འདོད་པ་སྤྱད་པ་ལ་དགའ་བ། སྔོན་དུ་བསྟན་པའི་སྨན་ཆེན་པོས་མིང་དང༌། སྔགས་<line/>
སྤེལ་བའི་སྙིང་གར་བྱས་ལ། སྟེང་གཡོགས་ཡོད་པའི་ས་ཕྱོགས་གཅིག་ཏུ་མིའི་འདུ་འཛི་མེད་པར་ནུབ་མོར་དོག་སར་ཙནྡན་གྱི་དཀྱིལ་འཁོར་ཉེ་བར་བྱུགས་ལ་ཐང་<line/>
སྐུའི་མདུན་དུ་བཞུགས་པར་བྱའོ། །མེ་ཏོག་གིས་རྣམ་པར་བཀྲམ་སྟེ་མར་མེ་སྤར་བར་བྱ་ཞིང༌། གུ་གུལ་གྱི་བདུག་པ་ཡང་སྦྱིན་པར་བྱའོ། །གནོད་སྦྱིན་མོ་གང་གི་<line/>
མིང་ནས་བཟུང་ནས་བཟླས་པ་བྱས་ན། དེ་འོང་བར་འགྱུར་རོ། །ཞག་དང་པོ་ལ་མཚན་མ་སྟོན་ཅིང༌། དེ་ནས་ཞག་གཞན་གྱིས་མཐོང་བར་བྱེད་དོ། །དེའི་ཚེ་ཅི་ཡང་མི་སྨྲ་<line/>
བར་གནས་པར་བྱའོ། །སྨྲ་བཅད་ཀྱི་སྔོམ་པས་ཇི་སྲིད་ཟླ་བ་གཅིག་ཏུ་བྱས་ན། འགྲུབ་པར་འགྱུར་རོ། །གྲུབ་ནས་མཆོག་སྟེར་བར་བྱེད་དོ། །མ་ཉིད་དམ། སྲིང་མོ་ཉིད་<line/>
དམ༑ ཆུང་མ་ཉིད་གང་རུང་དུ་སྒྲུབ་པ་པོས་བརྗོད་པར་བྱའོ། །དེའི་ཚེ་ལུས་ཀྱིས་ཁུར་ནས་རང་གི་ཡུལ་དུ་འགྲོ་སྟེ། སྒྲུབ་པ་པོ་བསྐལ་པ་གཅིག་གི་བར་དུ་ཅི་དགས་འཚོ་བར་<line/>
</page>
<page index="24" id="137B">འགྱུར་རོ། །གང་གི་ཚེ་སྐྱོན་གྱིས་བག་མེད་པར་གྱུར་ཏེ་མ་གྲུབ་ན། སྦྱིན་བདག་ཆེན་པོར་འགྱུར་ཏེ། ཚེ་འདི་ལ་ལོངས་སྤྱོད་རྒྱ་ཆེན་པོ་ཐོབ་ཅིང་སྐྱེ་བ་གཞན་དུ་གནོད་སྦྱིན་གྱི་རིགས་<line/>
སུ་སྐྱེ་བར་འགྱུར་རོ། །དེ་ལྟར་གནོད་སྦྱིན་མོའི་སྒྲུབ་ཐབས་ཀྱི་ཆོ་ག་བརྗོད་པའོ། །གཞན་ཡང་རྒྱལ་པོ་དབང་དུ་བྱ་བར་འདོད་ན། ཤིང་ནྱ་གྲོ་དྷའི་རྩ་བ་མར་ལ་འཕྱང་བ་ལ་དེའི་རང་<line/>
བཞིན་གྱ་གཟུགས་བརྙན་བྱས་ལ་ལགས་ཤིང་གསལ་བར་བྱའོ། །དེའི་སྙིང་གར་མིང་གིའུ་ཝང་དང༌། རྒྱ་སྐྱེགས་དང༌། གུར་གུམ་གྱིས་མངོན་པར་བྲིས་ལ་ཞགས་པ་དང་<line/>
ལྕགས་ཀྱུ་གཉིས་ཀྱིས་བཀུག་ཅིང་རྐང་པ་གཉིས་སུ་ལྷུང་བར་བསམ་ཞིང་སྔགས་བཟླས་ན། ཁོལ་པོ་བཞིན་དུ་ཇི་སྲིད་འཚོའི་བར་དུ་འགྱུར་རོ། །སྦྱོར་བ་མཆོག་ཏུ་གྱུར་པ་འདི་<line/>
ནི༑ ངེས་པར་འབད་པར་བྱའོ། །ཡང་ན་དགེ་བའི་ཉིན་སྐར་མ་རྒྱལ་ལ་བྱས་པ་ནི། ཤིང་མྱ་ངན་མེད་ཀྱི་རང་བཞིན་ལ་གཟུགས་བརྙན་ཁྲུ་གང་ཙམ་བྱས་ལ། ཡང་རྒྱལ་བ་བཅོམ་<line/>
ལྡན་འདས་མ་འོད་ཟེར་ཅན་མ་ཕྱག་བརྒྱད་པ། ཞལ་གསུམ་པ། སྤྱན་གསུམ་གསུམ་བ། མཆོད་རྟེན་གྱི་དཔལ་ལ་བརྒྱན་པའི་མགོ་སྐྱེས་ཅན། མྱ་ངན་མེད་ཀྱི་མེ་ཏོག་ཕྲེང་བས་<line/>
བརྒྱན་པ། གསེར་གྱི་རྣ་རྒྱན་དང༌། མགུལ་རྒྱན་དང༌། ཕྲེང་བ་ཕྱེད་པ་དང༌། གདུ་བུ་དང༌། སྐ་རགས་དང༌། རྐང་རྒྱན་དང༌། སྣ་ཚོགས་པའི་ཕྲེང་བ་བརྒྱས་བརྒྱན་པ། འཛམ་བུའི་ཆུ་པོའི་<line/>
</page>
<page index="25" id="138A">༄༅། །གསེར་ལྟ་བུའི་འོད་འབར་བའི་སྐུ་སྟོང་ཕྲག་བཅུའི་ཉི་མའི་འོད་དང་འདྲ་བའི་འོད། གོས་དམར་པོ་འཆང་ཞིང་སྣ་ཚོགས་པའི་ཤང་འགག་དང༌། སྟོད་<line/>
གཡོགས་ཅན། གཡོན་པའི་ཕྱག་ཏུ་གཞུ་དང༌། མྱ་ངན་མེད་པ་དང༌། ཞགས་པ་དང༌། སྐུད་པའི་ཕྱག་ཅན་ནོ། །གཡས་ཕྱོགས་ན་འབར་བའི་རྡོ་རྗེ་དང༌། མདའ་གསོར་བ་དང༌།<line/>
ཁབ་དང༌། ལྕགས་ཀྱུ་བསྣམས་པའི་ཕྱག་ཅན་ནོ། །གཡས་དང༌། གཡོན་ནི། ཕག་གི་ཞལ་ལོ། །དང་པོའི་ཞལ་ཕྱེ་བའི་འོད་ཟེར་ཅན། གསེར་ཞུན་མ་ལྟ་བུ་དང་འདྲ་བ།<line/>
མེ་ཏོག་རྒྱས་པ་ལྟ་བུའི་སྤྱན་ནོ། །མཛེས་པའི་ཞལ་འོད་འཕྲོ་བ་བྱི་རུ་དང༌། བནྡུ་ཀ་དང༌། ཛཱ་མའི་མེ་ཏོག་ལྟ་བུའི་མཆུའོ། །གཡོན་པ་ནི། ཞལ་འགྱུར་བ་ཁྲོས་པ། མཆེ་བ་གཙིགས་<line/>
པ་འཇིགས་པར་བྱེད་པ། མི་བཟད་པའི་ཁྲོ་གཉེར་ཅན། སྤྱན་མི་འཁྱོག་པ། མ་ཉམས་པ། ལྗགས་འདྲིལ་བ། འཇིགས་པའང་འཇིགས་པར་བྱེད་པ། ཨིནྡྲ་ནཱི་ལ་ལྟ་བུ་<line/>
གཡོན་པའི་ཞལ་ལོ། །གཡས་པ་ནི། ཕག་གི་ཞལ་ཅན་པདྨ་རཱ་ག་ལྟ་བུའི་མདོག་གོ །མྱ་ངན་མེད་ཀྱི་སྡོང་པོ་མེ་ཏོག་དང་བཅས་པ་ནི། རྒྱན་དུ་བཅས་པའོ། །ཟླ་བ་དང་ཉི་མའི་<line/>
རང་བཞིན་གྱི་ལྷ་མ་ཡིན་དང༌། ཕག་པའི་ཤིང་རྟ་དང་ཉེ་བར་སྦྱོར་བ། གཡོན་བརྐྱང་བའི་ཞབས་ཀྱིས་གནས་པའི་ལྷ་མོ་ལང་ཚོ་ལ་གནས་པའི་ཤིང་རྟའི་འོག་ན་རླུང་གི་<line/>
</page>
<page index="26" id="138B">དཀྱིལ་འཁོར་ལ་ཧཾ་ཡོངས་སུ་གྱུར་པ་ལས་གཟའ་རཱ་ཧུ་ལའི་ཉིན་མོ་ཉི་མ། མཚན་མོ་ཟླ་བ་འཛིན་པ། ཡང་སྐར་མ་རྒྱལ་ལ་ཅི་འབྱོར་པའི་མཆོད་པ་བྱ་ཞིང་འབད་ལ་གཞོན་ནུ་མའི་<line/>
སྟོན་མོ་བྱའོ། །དེ་ནས་ངེས་པར་རྫོགས་པར་བྱ་བའི་སྐུ་གཟུགས་ཕྱིས་ནས་གདུང་གི་རིལ་བུ་གསེར་གྱིས་དཀྲིས་ལ་སྤྱི་བོ་ན་ཡོད་པའི་མཆོད་རྟེན་གྱི་ཞབས་ཀྱི་ནང་དུ་བློ་དང་ལྡན་<line/>
པས་བཅུག་སྟེ། དེ་ནས་སྐུ་གཟུགས་དེ་གདུང་དང་བཅས་པའི་སྐུ་གཟུགས་སུ་ཤེས་པར་བྱའོ། །ཡང་སྐུ་གཟུགས་དེ་སྟེང་ཁེབས་ཡོད་པའི་ས་ཕྱོགས་གཅིག་ཡངས་པའི་གནས་སུ་<line/>
ཙནྡན་ནམ། བ་ལང་གི་ལྕི་བས་དེའི་མདུན་དུ་དཀྱིལ་འཁོར་ཉེ་བར་བྱུགས་ལ་ཡང་དག་པར་མཆོད་དེ་བཟླས་པ་བྱས་ན་མེ་ཏོག་གི་རྣམ་པར་བཀྲམ་ཞིང་མེ་ཏོག་གི་ཕྲེང་བ་དང༌། དྲ་བ་<line/>
དང༌། དྲ་བ་ཕྱེད་པ་དཔྱངས་ཏེ་མར་མེའི་ཕྲེང་བས་བརྒྱན་ལ་དྲི་ཞིམ་པོ་དང༌། དྲི་དང༌། ལྷ་བཤོས་དང༌། ཙནྡན་དང༌། གུ་གུལ་གྱི་བདུག་སྤོས་སྦྱིན་ནོ། །དེ་ནས་མཆོད་ཡོན་གྱི་སྣོད་བཤད་<line/>
པར་བྱ་སྟེ། དུང་དང༌། ཉ་ཕྱིས་ཀྱི་སྣོད་དང༌། གསེར་དངུལ་དང༌། ཟངས་མའོ། །ཡང་ན་འདབ་ཆགས་རང་བཞིན་གྱི་བུམ་པ་ལ་བྱའོ། །སྔོན་བཞིན་དུ་བདག་ཉིད་ཀྱིས་རྣམ་པར་སྣང་<line/>
མཛད་ཕྱག་རྒྱ་ཆེན་པོའི་གཟུང་བ་ལ་བསམ་པར་བྱའོ། །དེ་ནས་བཅོམ་ལྡན་འདས་མ་འོད་ཟེར་ཅན་མ་རང་དགུག་པའི་སྔགས་ནི། ཨོཾ་མཱ་རཱི་ཙྱཻ་ཨེ་ཧྱེ་ཧི་ཨཾ་ཏ་སནྣི་ཧི་ཏོ་བྷ་བ། འོངས་<line/>
</page>
<page index="27" id="139A">༄༅། །ནས་སྐུ་གཟུགས་དེ་ལ་བཞུགས་པར་བསྒོམ་པར་བྱའོ། །དེ་ནས་མཆོད་པ་རྣམ་པ་ལྔ་དང་ལྡན་པས་ཡང་དག་པར་མཆོད་ལ། ཨོཾ་མཱ་རཱི་ཙྱཻ་དེ་བ་ཏཱ་ཡཻ་ཨནྟ་སཾ་<line/>
ནི༑ ཧི་ཏོ་མེ་བྷ་ཝ། ཨ་ནུ་རཀྟོ་མེ་བྷ་ཝ། སུ་ཏོ་ཥྱོ་མ་བྷ་ཝ། སརྦྦ་སིདྡྷི་མྨེ་བྷ་ཝ། པྲ་ཡཙྪ། དེ་ལྟར་སྒྲུབ་པ་པོས་བརྗོད་པར་བྱའོ། །དེ་ནས་སྔོན་དུ་གསུངས་པའི་བུམ་པ་ཙནྡན་<line/>
དཀར་པོས་བྱུགས་ལ་མེ་ཏོག་ཕྲེང་བ་འཛིན་པ་ལ་རིག་པ་འཛིན་པས་བརྒྱ་ཕྲག་བརྒྱད་བཟླས་ཏེ། ཨརྒྷཾ་བྱིན་ལ་བུམ་པ་དེ་གཞག་པར་བྱའོ། །བཅོམ་ལྡན་འདས་མ་བདག་<line/>
ཉིད་ལ་དབང་བསྐུར་ཞིང་དེ་ལྟར་བརྗོད་པས་དེང་ནས་ཁྱེད་ཀྱི་སྔགས་བདག་ལ་གྲུབ་པར་མཛད་དུ་གསོལ། དེ་ནས་འོད་ཟེར་ཅན་བདག་ལ་བསྙེན་པས་བཟླས་པ་དང་བསྒོམ་<line/>
པ་བྱ་ཞིང་ཡི་གེ་གྲངས་ཀྱི་འབུམ་བཟླའོ། །དེ་ནས་དངོས་གྲུབ་ཀྱི་མཚན་ཉིད་སྐྱེས་ཏེ་སྐུ་གཡོ་བའམ། འདར་བའམ། མེ་མར་གྱི་རྩེ་མོ་ཕྲེང་བ་དང༌། དྲི་ཞིམ་པོའི་དྲི་བྲོ་བ་<line/>
དང༌། དྲོ་བ་དང༌། དུད་པ་དང༌། འབར་བ་བཞིན་མཐོང་ངོ༌། །གལ་ཏེ་མ་མཐོང་ན་དེའི་ཚེ་ཉིས་འགྱུར་གྱི་བཟླས་པ་བྱའོ། །ཡང་ན་བྱེ་བ་གཅིག་བཟླས་པ་བྱས་ན་འགྲུབ་སྟེ། དེ་<line/>
ནས་བཅོམ་ལྡན་འདས་མ་འོད་ཟེར་ཅན་དངོས་ཀྱི་གཟུགས་མཐོང་ཞིང་འགྲུབ་པར་འགྱུར་རོ། །མཆོག་སྟེར་ཞིང་ཡིད་ལ་འདོད་པ་གྲུབ་པའོ། །རལ་གྲི་དང༌། མིག་སྨན་དང༌།<line/>
</page>
<page index="28" id="139B">མཆིལ་ལྷ་མ་དང༌། གིའུ་ཝང་དང༌། མི་སྣང་བ་དང༌། རིལ་བུ་དང༌། བཅུད་ཀྱིས་ལེན་ཉིད་ཀྱང་བྱའོ། །དངོས་གྲུབ་ཡིད་དུ་འོང་བའི་རལ་གྲི་བཟུང་བ་ཙམ་གྱིས་རིག་པ་འཛིན་པ་རྣམས་<line/>
ཀྱི་བདག་པོར་འགྱུར་ཏེ། རིག་པ་འཛིན་མ་རྣམས་དང་ལྷན་ཅིག་ཏུ་རོལ། རལ་གྲིའི་དངོས་གྲུབ་བརྗོད་པའོ། །མིག་སྨན་མིག་ལ་བསྐུས་པ་ཙམ་གྱིས་བལྟས་ན། ལྷ་དང་ལྷ་མ་ཡིན་<line/>
དང་མི་དང་བཅས་པ་དབང་དུ་འགྱུར་རོ། །མིག་སྨན་གྱི་དངོས་གྲུབ་བརྗོད་པའོ། །མཆིལ་ལྷམ་གྱོན་ན། དཔག་ཚད་སྟོང་དུ་འགྲོ་བ་དང་འོང་བར་བྱེད་དོ། །མཆིལ་ལྷམ་གྱི་དངོས་གྲུབ་<line/>
བརྗོད་པའོ། །གིའུ་ཝང་གིས་དཔྲལ་བར་ཐིག་ལེ་བྱས་ན། སྣ་ཚོགས་ཀྱི་གཟུགས་འཛིན་པར་འགྱུར་ཞིང་མཐོང་བ་ཙམ་གྱིས་དབང་དུ་འགྱུར་རོ། །གིའུ་ཝང་གི་དངོས་གྲུབ་བརྗོད་<line/>
པའོ༑ ༑རིལ་བུ་ཁར་བཅུག་ན། ས་གཞི་ཆེན་པོ་ལ་སྤྱོད་ཅིང་གནོད་སྦྱིན་དང་འདྲ་བར་འདོད་པའི་གཟུགས་འཛིན་པའོ། །རིལ་བུའི་དངོས་གྲུབ་བོ། །དངུལ་ཆུ་ཡང་དག་པར་རྙེད་པར་<line/>
བྱས་ན༑ ཁམས་ཐམས་ཅད་གསེར་དུ་འགྱུར་ཞིང་རྡོ་རྗེའི་ལུས་པོར་ཡང་འགྱུར་རོ། །དངུལ་ཆུ་སྒྲུབ་པའོ། །ཡང་ན་གང་འདོད་པ་འཆི་བ་མེད་ཅིང་མཁའ་སྤྱོད་ཀྱི་བདག་པོ་ལྷ་རྫས་ཀྱི་<line/>
ལུས༑ ཉེས་པ་ཐམས་ཅད་ལས་གྲོལ་བ་སྣ་ཚོགས་པའི་གཟུགས་འཆང་ཞིང་འོད་ཟེར་གྱི་སྟོབས་དང༌། རྫུ་འཕྲུལ་གྱིས་གཞན་གནོན་པའི་གཟི་བརྗིད་དང་མཚུངས་པར་འདོད་ན།<line/>
</page>
<page index="29" id="140A">༄༅། །དེ་ལྟར་ཐང་སྐུ་དང་སྐུ་གཟུགས་ལ་སྒྲུབ་ཐབས་འདི་འདྲ་བས་འགྲུབ་པར་འགྱུར་རོ། །ཡང་ན་བདག་མེད་པ་བསྒོམས་པས་འགྲུབ་སྟེ། ཡང་དག་པ་འདི་<line/>
ནི༑ རྣམ་པར་སྣང་མཛད་ཀྱིས་གསུངས་པའོ། །ཡང་ན་རྒྱལ་པོ་དབང་དུ་བྱེད་པར་འདོད་ན། ཙནྡན་དམར་པོ་དང༌། གིའུ་ཝང་གིས་གྲོ་ག་ལ་བསྒྲུབ་བྱའི་གཟུགས་བརྙན་བྲིས་<line/>
ལ་དེའི་སྙིང་གར་སྔགས་དང་སྤེལ་བའི་མིང་བྲིས་ཏེ། དེ་སྐུ་གཟུགས་ཀྱི་རྐང་པའི་འོག་ཏུ་ཡང་དག་པར་བཞག་ལ་དམར་པོའི་ཕྲེང་བ་དང་གོས་འཆང་བར་འགྱུར་བས་མེ་ཏོག་<line/>
དམར་པོས་མཆོད་པ་བྱས་ལ་གུར་གུམ་གྱི་བདུག་སྤོས་སྦྱིན་ནོ། །དེ་ལ་དེ་ཉིད་ཞགས་པ་དང༌། ལྕགས་ཀྱུས་བཀུག་སྟེ་རྐང་པ་གཉིས་སུ་ལྷུང་ཞིང་སྐྱུག་བཞིན་པར་བསམ་<line/>
པར་བྱའོ། །སྔགས་ཀྱི་རྒྱལ་པོས་བསྐུལ་བས་མིའི་བདག་པོ་ཡང་ཞག་གསུམ་གྱིས་དབང་དུ་འགྱུར་རོ། །དེ་ནས་གཞན་ཡང་སྦྱོར་བ་ནི། འདི་ཡིན་ཏེ། དེ་ཉིད་ཀྱི་སྐུ་གཟུགས་<line/>
ལ་ཁྲག་དང་བཅས་པའི་གུར་གུམ་དང༌། གིའུ་ཝང་གིས་གྲོ་ག་ལ་བསྒྲུབ་བྱའི་གཟུགས་བྲིས་ཏེ། དེའི་སྙིང་གར་སྔགས་དང་སྤེལ་བའི་མིང་ས་བོན་གྱིས་བསྐོར་བ། ཡང་<line/>
སྐྲོཾ་གྱིས་བསྐོར་བ། ཡང་ཙྱཻས་བསྐོར་བར་བྱས་པ་སྐུ་གཟུགས་ཀྱི་མདུན་དུ་གུ་གུལ་གྱི་བདུག་པས་བདུགས་ཤིང་སྔགས་བརྒྱ་ཕྲག་བརྒྱད་བཟླས་པ་བྱའོ། །དེ་ནས་དེ་ཉིད་<line/>
</page>
<page index="30" id="140B">ཞགས་པ་དང༌། ལྕགས་ཀྱུས་བཀུག་པ་རླུང་གི་དཀྱིལ་འཁོར་ལ་ཞོན་པར་བསམས་ན། དཔག་ཚད་ན་ཡོད་པའི་བུད་མེད་མཆོག་ཏུ་གྱུར་པ་ཡང་འགུགས་སོ། །ཡང་ན་དེ་ལ་གདུང་<line/>
གི་རིལ་བུའི་ཐབས་བརྗོད་པ་སྟེ། མི་རོའི་ཞག་དང༌། བུད་མེད་ཀྱི་སྣ་དང༌། དུར་ཁྲོད་ཀྱི་ཐལ་བ་དང༌། ཡོངས་སུ་སྨིན་པའི་ཀ་པི་ཐའི་ཕྱེ་མ་དང༌། གུ་གུལ་དཀར་པོ་དང༌། རྟའི་རྡུལ་<line/>
གྱིས་ཡོངས་སུ་མཉེས་ལ། བདེ་བར་གཤེགས་པའི་གདུང་ཡིད་ཆེས་པ་ལ་དེ་ཉིད་ཡོངས་སུ་དཀྲིས་ཏེ་ཉི་མ་དང་ཟླ་བ་དང་མེའི་དབུས་སུ་གཏོགས་པ་རྒྱལ་གསུམ་གྱིས་བསྒྲུབས་<line/>
པ་འོད་ཟེར་ཅན་གྱི་མདུན་དུ་སྔགས་བཟླས་པས་གྲུབ་པ་ནི། ཁ་རུ་བཅུག་ནས་གཞིའི་དཀྱིལ་འཁོར་དུ་གནོད་སྦྱིན་དུ་འདོད་པའི་གཟུགས་འཛིན་པར་འགྱུར་རོ། །དེ་ནས་གཞན་ཡང་རིལ་<line/>
བུ་སྒྲུབ་པ་ཡིན་ཏེ། བྱི་ལ་ནག་པོའི་དྲི་མ་དང༌། ཁྱི་ནག་པོའི་མིག་དང༌། རྟ་ནག་པོའི་མིག་དང༌། ཁྭ་ནག་པོའི་མིག་དང༌། ཕག་ནག་པོའི་རྣ་བ་གཡོན་པ་དང༌། ཁྲག་དང༌། བདེ་བར་གཤེགས་པའི་<line/>
གདུང་ཡིད་ཆེས་པ་ལ་ཕལ་དེ་ཉིད་ཡོངས་སུ་དཀྲིས་ཏེ་ཉི་མ་དང༌། ཟླ་བ་དང༌། མེ་གསུམ་དུ་གཏོགས་པའི་རྒྱལ་གསུམ་ལ་བསྒྲུབས་ཏེ་འོད་ཟེར་ཅན་གྱི་མདུན་དུ་གསང་བའི་གནས་སུ་མཆོག་<line/>
གི་ཁར་བཅུག་ནས་སྔགས་བཟླས་ན། ནོར་གྱི་དྲུག་ཆ་ལེན་ཅིང་གཞན་གྱི་བུད་མེད་མཆོག་རྣམས་ལ་ལོངས་སྤྱོད་དོ། །དེ་ནས་གཞན་ཡང་རིལ་བུ་ཡིན་ཏེ། སྲིན་བྱ་ནག་པོའི་མིག་དང༌། ཁྭ་<line/>
</page>
<page index="31" id="141A">༄༅། །ནག་པོ་དང༌། འུག་པའི་མིག་དང༌། ཀོ་སྐྱེ་ནག་པོའི་མིག་དང༌། བདེ་བར་གཤེགས་པའི་གདུང་ཡིན་པར་ཡང་ཡིད་ཆེས་པ་རང་རྡོ་རྗེའི་འོད་མས་མཉེས་ལ།<line/>
རིལ་བུ་ཉི་མ་དང༌། ཟླ་བ་དང༌། མེའི་ནང་དུ་གཏོགས་པས་དཀྲིས་ལ་སྒྲུབ་པ་ནི། འོད་ཟེར་ཅན་གྱི་མདུན་དུ་སྔགས་བཟླས་ན་འགྲུབ་པར་འགྱུར་ཏེ། ཁར་བཅུག་ན་མི་མཐོང་བར་<line/>
འགྱུར་རོ། །དེ་བལྟར་མེད། གཟུང་དུ་མེད། བཅིང་དུ་མེད། དགག་ཏུ་མེད། བརྒལ་དུ་མེད། རྨོངས་པར་བྱར་མེད། ཆད་པས་གཅད་དུ་མེད། མགོ་འབྲེག་ཏུ་མེད། བཞུར་མེད་<line/>
ཚིག་པར་བྱར་མེད། དགྲའི་དབང་དུ་མི་འགྲོའོ། །མི་མཐོང་བར་བྱེད་པའི་གཙོ་བོ་འདི་ཡང་དག་པར་རྣམ་པར་སྣང་མཛད་ཀྱིས་གསུངས་ཏེ། བརྩོན་པའི་མཆོག་ནི་བཟླས་པ་<line/>
འབའ་ཞིག་ཙམ་གྱིས་བྱའོ། །དེ་ནས་འབེབས་པར་འདོད་ན། གཞོན་ནུ་དང་གཞོན་ནུ་མ་ལོ་བཅུ་གཉིས་ལོན་པ། མིག་ཡངས་པ། བོང་རིང་བ་དབེན་པའི་ས་ཕྱོགས་གཅིག་<line/>
ཏུ་གཙང་ཞིང་ཁྲུས་བྱས་པས་གོས་དཀར་པོ་གྱོན་པ། ཙནྡན་གྱིས་ཡན་ལག་བྱུགས་པ། མེ་ཏོག་གི་ཕྲེང་བ་དང༌། དྲི་དང༌། བདུག་སྤོས་བྱའོ། །དེ་ནས་བ་ལང་གི་ལྕི་བས་དཀྱིལ་<line/>
འཁོར་ཉེ་བར་བྱུགས་པར་བཞག་ལ་གུ་གུལ་གྱི་བདུག་སྤོས་ལ་བརྒྱ་ཕྲག་བརྒྱད་བཟླས་ཏེ་བྱིན་ལ་བསྒྲུབ་བྱའི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་མཱཾ་དམར་པོ་འབར་<line/>
</page>
<page index="32" id="141B">བ་མེ་ལྟ་བུའི་རྣམ་པར་བསམས་ལ། འོད་ཟེར་ཅན་གྱི་ང་རྒྱལ་གྱིས་བསྙེན་པ་དང་བཅས་པས་དྲིལ་བུ་མཆོག་གི་སྒྲ་དང་གུ་གུལ་གྱིས་བདུགས་ནས་སྐད་ཅིག་དེ་ཉིད་ལ་འབེབས་སོ། །ཨོཾ་<line/>
མཱ་རཱི་ཙྱཻ་ཨཱ་བེ་ཤ་ཡ། དྷུ་ན་ཀམྤ་ཀམྤ་ཡ། པྲ་ཏཾ་གྲ་ཧ། གྲྀཧྞ་ཧཱུཾ་ཨོཾ་ཨ་མཱ་རཱི་ཙྱཻ་སྭཱཧཱ། ཞེས་བྱ་བའི་སྔགས་འདིས་འབབ་པར་འགྱུར་ཏེ། ཡང་དག་པར་རྣམ་པར་སྣང་མཛད་ཀྱིས་གསུངས་<line/>
བའོ༑ ༑ཆར་འབེབས་པ་ཞེས་བྱ་བའི་ཏིང་ངེ་འཛིན་གྱིས་ཀླུ་རྣམས་སྐུལ་བར་བྱེད་པ་དེ་བཞིན་དུ་ཀླུ་རྣམས་ཡང་དག་པར་བསྐུལ་ན། ཆར་གྱི་རྒྱུན་འབེབས་པར་བྱེད་དོ། །གང་གི་ཚེ་ཆར་<line/>
མེད་པ་ཁ་ཅིག་གི་དུས་སུ་གདུག་པ་ཅན་གྱི་ཀླུ་མི་བཟད་པ་གདུག་པའི་སེམས་དང་ལྡན་པས་ལོ་ཏོག་དང༌། རྩ་བ་དང༌། ཡལ་འདབ་དང༌། སྨན་མེད་པར་བྱེད་པས་གལ་ཏེ་ཆར་མི་འབབ་<line/>
ན༑ དེའི་ཚེ་རིག་སྔགས་འཆང་གིས་ཡང་དག་པའི་སྙིང་པོའི་སྔགས་འདི་ལན་གཅིག་བཟླས་པར་བྱས་ན་ཆར་ཆེན་པོའི་རྒྱུན་འབེབས་པར་བྱེད་དོ། །ལོ་ཏོག་དང༌། རྩ་བ་དང༌། ཡལ་<line/>
འདབ་དང༌། སྨན་གྱི་ནགས་ཐམས་ཅད་དེས་སྐྱེད་པར་བྱེད་དོ། །ཨོཾ་མཱ་རཱི་ཙྱཻ་བི་བུ་ལ་བ་རེ་ནཱ་གེ་ནཱ་ག་ཧྲྀ་ད་ཡ་བ་དྷ་ཛྭ་ལ་ཛྭ་ལ། སརྦ་ནཱ་ག་ཧྲྀ་ད་ཡཾ། ཀཱི་ལ་ནཱ་ག་ཀུ་ལ་ཡ་བ་ཏི་སྭ་ནི། ཧ་ན་ཧ་<line/>
ན༑ སརྦ་དུཥྚཱཾ་ནཱ་ག་ཧྲྀ་ད་ཡཱ་ནི། ད་ཧ་ད་ཧ་སརྦ་དུཥྚཱཾ་ནཱ་ག་བྷ་བ་ནཱ་ནི། པ་ཙ་པ་ཙ། པ་ཙ་ཡ་པ་ཙ་ཡ། སརྦ་དུཥྚཱཾ་ནཱ་གཱ་ནི། ཨ་ཀྲ་མ་ཨ་ཀྲ་མ། སརྦ་མུ་དྲཱ་སཱ་ག་ར། ནིརྨ་ཡེ། བི་ཀྲ་མ་བི་<line/>
</page>
<page index="33" id="142A">༄༅། །ཀྲ་མ། མ་ཧཱ་ནཱ་ག་ཏེ་ཛ་བ་རེ་སྭཱཧཱ། ཀུན་ཏུ་འབར་བའི་གློག་ཀླུའི་སྙིང་པོ་ཞེས་བྱ་བའི་གཟུངས་ཀྱི་སྔགས་ཀྱི་ཚིག་རིག་སྔགས་འཆང་གིས་དྲན་པ་ཙམ་<line/>
གྱིས་ཀླུ་རྣམས་ཀྱིས་ཆར་གྱི་རྒྱུན་འབེབས་པར་བྱེད་དོ། །ཏདྱ་ཐཱ། ཨོཾ་མཱ་རཱི་ཙྱཻ། ཙ་ཏ་ཙ་ཏ། པི་ཙ་ཏ་པི་ཙ་ཏ། སླ་ཐཱ་སླ་ཐཱ། ས་པཱ་རི་ཙི་ཊི་སྭཱཧཱ། དེ་ལྟར་ཇི་ལྟ་བུའི་གཟུངས་ཀྱི་སྔགས་<line/>
ཚིག་སྔོན་བཞིན་དུ་བརྗོད་པར་བྱའོ། །དེ་ནས་གཏུམ་མོའི་ས་བོན་བརྒྱ་རྩ་བརྒྱད་ཀླུ་གནས་པའི་ཆུར་སྦྱིན་སྲེག་བྱས་ན། མྱུར་དུ་ཆར་པའི་རྒྱུན་འབེབས་པར་བྱེད་དོ། །གུ་གུལ་<line/>
དཀར་པོ་སྦྲང་རྩི་དང་བཅས་པས་སྦྱར་ལ་ལན་ཉི་ཤུ་རྩ་གཅིག་གཟུངས་ཀྱིས་ཡོངས་སུ་བཟླས་ན། ཀླུ་རྣམས་ལ་བདུག་པ་སྦྱིན་ནོ། །ཕྱི་རོལ་གྱི་དཀྱིལ་འཁོར་ཀུན་ཏུ་ཕྱེ་མ་དང་འོ་<line/>
མས་ཀླུ་བྲི་བར་བྱའོ། །སྒོ་བཞིར་བསྒོས་ཏེ་ལོགས་རེ་རེར་བུམ་པ་གང་བ་བདུན་གཞག་པར་བྱའོ། །རྣམ་པ་སྣ་ཚོགས་པ་ཇི་ལྟར་རྙེད་པའི་ཆུ་ཡང་གཞག་པར་བྱའོ། །མེ་ཏོག་<line/>
ཡོངས་སུ་དགྲམ་པར་བྱ་ཞིང༌། སྣ་ཚོགས་པའི་གཏོར་མ་སྦྱིན་ཞིང་འབྲས་བུ་ཡོངས་སུ་དག་པར་བྱའོ། །བུམ་པ་གང་བ་བཞི་དང༌། ཡོངས་སུ་རྒྱས་པའི་གཏོར་མའི་བུམ་པ་<line/>
བཞི་དང༌། བདུག་སྤོས་ཀྱི་སྣོད་བཞིར་གུ་གུལ་བདུག་སྤོས་བསྲེགས་ལ་མར་མེ་བརྒྱད་སྦྱིན་པར་བྱའོ། །རིག་སྔགས་འཆང་གིས་ཤར་གྱི་སྒོར་སྦྱིན་སྲེག་བྱ་ཞིང་ཀཱ་ར་བཱི་རའི་<line/>
</page>
<page index="34" id="142B">ཤིང་གི་མེ་སྦར་ལ་ཡུངས་ཀར་དང་རྒྱ་ཚྭ་བསྲེས་པས་བརྒྱ་ཕྲག་བརྒྱད་སྦྱིན་སྲེག་བྱའོ། །བརྒྱ་ཕྲག་བརྒྱད་རྫོགས་ན། ཀླུ་ཐམས་ཅད་ཆར་པའི་རྒྱུན་འབེབས་པར་བྱེད་དོ། །འཛམ་བུའི་<line/>
གླིང་ཐམས་ཅད་དུ་ཆར་འབེབས་པར་འདོད་པ་ལོར་བརྩོན་པ་ཐོབ་བོ། །ཡུངས་ཀར་དང༌། ཚ་བའི་མར་ནག་དང༌། སྦྲང་རྩི་དང༌། རྟ་གསོད་ཀྱི་མེ་ཏོག་དང༌། ནཱ་ག་ཀེ་ཤ་རིའི་ཕྱེ་མས་རིལ་བུ་བྱའོ།།<line/>
དེ་ནས་རིལ་བུ་སྙིང་གར་བཅུག་སྟེ་སྔགས་བརྒྱ་ཕྲག་བརྒྱད་བཟླས་ན། བཅུག་པ་ཙམ་གྱིས་ཀླུ་རྣམས་དགའ་ཞིང་ཆར་གྱི་རྒྱུན་ཆེན་པོ་འབེབས་པར་བྱེད་དོ། །གལ་ཏེ་དེ་མ་ཐག་ཏུ་ཆར་པ་<line/>
མི་འབེབས་ན། དེ་རྣམས་ཀྱི་ལུས་རུལ་ཞིང་ཉམས་ནས་འགོ་ནད་དང་ལྡན་ཏེ་སྡུག་བསྔལ་ཆེན་པོ་ཉམས་སུ་མྱོང་བར་འགྱུར་རོ། །ཐལ་བ་བླངས་པ་རང་སྐྱུར་དང་བཙོས་ལ་ལན་དྲུག་<line/>
ཅུར་བསྔགས་ཏེ་ཀླུའི་གནས་ཀྱི་ནང་དུ་བླུག་པར་བྱའོ། །དེ་བླུགས་པ་ཙམ་གྱིས་ཀླུ་རྣམས་མྱོས་པར་འགྱུར་ཏེ། ཆར་གྱི་རྒྱུན་འབེབས་པར་བྱེད་དོ། །གང་གི་ཚེ་དེ་མ་ཐག་ཏུ་ཆར་པ་མི་<line/>
འབེབས་ན། དེའི་ཚེ་ལུས་རྣམས་ལ་ཤ་དཀར་གྱི་མཛེ་འབྱུང་བར་འགྱུར་ཞིང་མིག་ལོང་བར་འགྱུར་རོ། །པདྨ་དང༌། ཨརྒྷ་དང༌། ཨུཏྤ་ལ་སྔོན་པོའི་གེ་སར་བ་བླ་དང་བསྲེས་པ་ཟངས་<line/>
མའི་ཕྱེ་མ་ཅན། ཡུངས་ཀར་དང༌། དབང་པོ་ལག་པ་དང༌། རྒྱ་སྐྱེགས་དང༌། བུ་རམ་གྱི་ཆུས་ཤེས་རབ་དང་ལྡན་པར་རིལ་བུ་བྱའོ། །ལན་བརྒྱད་ཅུར་བསྔགས་ཏེ་རྒྱ་ཤུག་གི་འབྲས་<line/>
</page>
<page index="35" id="143A">༄༅། །བུ་ཙམ་གྱི་རིལ་བུ་བྱས་ཏེ། དེ་ནས་ཀླུའི་གནས་སུ་རིལ་བུ་བདུན་གཞུག་པར་བྱའོ། །ཆར་མེད་པའི་དུས་སུ་ཉིན་ཞག་བདུན་རྒྱུན་ཆད་པ་མེད་པའི་ཆར་འབེབས་<line/>
སོ༑ ༑གལ་ཏེ་དེ་མ་ཐག་ཏུ་ཆར་མི་འབེབས་ན། ཀླུའི་གནས་ཀྱི་ཆུ་ཐམས་ཅད་སྐམ་པར་འགྱུར་རོ། །ཀླུ་ཐམས་ཅད་སྡུག་བསྔལ་བར་འགྱུར་རོ། །རིལ་བུ་གཅིག་ཀླུ་གནས་པའི་མཚོར་<line/>
རྒྱལ་མཚན་གྱི་རྩེ་མོ་ལ་གདགས་པར་བྱ་ཞིང་བ་དན་སྔོན་པོ་ཡང་གདགས་པར་བྱའོ། །སྔགས་འདི་ཉིད་བྲིས་ཏེ་དེ་ཉིད་ལ་གདགས་པར་བྱའོ། །ཇི་སྙེད་དུ་རྒྱལ་མཚན་གྱི་རྩེ་མོ་<line/>
ལས་མ་གྲོལ་བ་དེ་སྲིད་དུ་ཀླུ་རྣམས་ཆར་འབེབས་པར་བྱེད་དོ། །དེ་ནས་གཞན་ཡང་ཆོ་ག་བརྗོད་དེ། ཨོཾ་མཱ་རཱི་ཙྱཻ་སུ་པྲ་ཏི་བཛྲ་ཏུ་ནཱ་དྷེ་མི་ལི་མི་ལི་སྭཱཧཱ། སྔགས་འདིས་འབྲས་སཱ་<line/>
ལུའི་ཁུ་བ་ལ་ཀླུའི་གཟུགས་བྱ་སྟེ། མགོ་དགུ་པ་སོར་བརྒྱད་པའི་ཚད་དེ་དག་གི་ལུས་པོ་ལ་མཚལ་གྱིས་བྱུག་པར་བྱའོ། །སྔགས་བྲིས་པའི་བ་དན་ཕུལ་ལ། བཅོམ་ལྡན་འདས་<line/>
མའི་མདུན་དུ་གྲུ་བཞི་པའི་མཎྜལ་བྱ་སྟེ། མེ་ཏོག་བཀྲམ་པ་ཇི་ལྟར་ཡོད་པའི་གཏོར་མ་དཀར་པོ་སྦྱིན་ཞིང་མེ་ཏོག་དང་བདུག་སྤོས་ཀྱང་སྦྱིན་པར་བྱའོ། །སེའུ་འབྲུའི་ཡལ་ག་ལ་<line/>
ལན་ཉི་ཤུ་རྩ་གཅིག་བཟླས་པ་བྱ་ཞིང་བརྒྱ་རྩ་བརྒྱད་ཀྱང་བཟླས་པ་བྱས་ལ། ཀླུའི་གཟུགས་བརྙན་གྱི་གཟུགས་རྫོགས་པར་བྱའོ། །ཀླུ་གང་གི་མིང་བྱས་པའི་ཀླུ་དེ་འཁྲུགས་<line/>
</page>
<page index="36" id="143B">པར་འགྱུར་རོ། །གལ་ཏེ་རང་གི་གནས་ལ་མི་དགའ་བས་ཕྱིར་མི་འགྲོ་ཞིང་ཆར་པའི་རྒྱུན་འབེབས་པར་བྱེད་དོ། །གལ་ཏེ་ཆར་གྱི་རྒྱུན་མི་འབེབས་ན། བསྒྲུབ་བྱའི་སྲོག་དང་བྲལ་བར་<line/>
བྱེད་དོ༑ ༑དེ་ནས་ཡུངས་ཀར་རེ་རེ་ལ་སྟོང་རྩ་བརྒྱད་བཟླ་ཞིང་ཀླུ་དེ་ལ་གདབ་པར་བྱ། སྟོང་རྩ་བརྒྱད་ཚང་བ་དང༌། ཀླུ་དེའི་གཟུགས་འགུལ་ཞིང་སྦྲུལ་མགོའི་གར་ཡང་བྱེད་དོ། །སེའུ་འབྲུའི་<line/>
ཡལ་[?] གས་ཀྱང་བརྡེགས་པར་བྱས་ནས་ལངས་ན་གནས་ཤིང་ལྕེ་གཉིས་སྟོན་པར་བྱེད་དོ། །ཇི་སྲིད་དུ་ནུབ་མོ་སྟོན་པར་བྱེད་ན། དེ་ལྟར་ཀླུ་ཐམས་ཅད་དབང་དུ་འགྱུར་རོ། །གང་བཟླས་<line/>
པ་དེ་བྱེད་དོ། །འོ་མ་དང་ཡུངས་ཀར་དུ་བཅས་པ་དེ་ཇི་ལྟ་བུའི་གཟུགས་ཀྱི་སྔགས་བརྒྱ་རྩ་བརྒྱད་ཡོངས་སུ་བཟླས་ཏེ་གནས་ཐམས་ཅད་དུ་གཞུག་པར་བྱའོ། །ཐམས་ཅད་དུ་ཐམས་<line/>
ཅད་སོ་སོ་ནས་འགུགས་པར་འགྱུར་རོ། །ཏདྱ་ཐཱ། ཨོཾ་མཱ་རཱི་ཙྱཻ། ཙ་ཊ་ཙ་ཊ། པི་ཙ་ཊ་པི་ཙ་ཊི། སྭ་ཐཱ་སྭ་ཐཱ། ཤ་པ་རི་ཙི་ཊི་ཙི་ཊི་སྭཱཧཱ། ཉིན་མཚན་གཅིག་གིས་ཉེ་བར་སྤྱོད་པའི་ཆོ་གས་<line/>
རིག་སྔགས་འཆང་གིས་བྱས་ན། གང་གི་ཚེ་འཛམ་བུའི་གླིང་གི་ཀླུ་ཐམས་ཅད་ཀྱིས་སེམས་ཅན་རྣམས་ཡོངས་སུ་བསྐྱང་བར་བྱ་བའི་དོན་དུ་ཆར་འབེབས་པར་མི་བྱེད་ན། དེའི་ཚེ་རིག་<line/>
སྔགས་འཆང་གི་དམ་ཚིག་དང༌། ཇི་ལྟ་བའི་གཟུངས་བཀླག་པར་བྱའོ། །སྔགས་འདི་ཡང་ལན་བདུན་དུ་སྔོན་བཞིན་དུ་བརྗོད་པར་བྱའོ། །དེ་ནས་གཏུམ་མོའི་ས་བོན་བརྒྱ་རྩ་བརྒྱད་ཀླུ་<line/>
</page>
<page index="37" id="144A">༄༅། །གནས་པའི་ཆུ་མིག་ཏུ་སྦྱིན་སྲེག་བྱའོ། །དེའི་ཀླུ་ཐམས་ཅད་ཀྱི་གནས་ནི། འབར་ཞིང༌། ལྷག་མའི་ཀླུའི་རུས་པའི་གོང་བུ་རྣམས་ཡོངས་སུ་བསྐམ་པར་བྱའོ།།<line/>
ན་མཿཤཱཀྱ་མུ་ན་ཡེ། ཏ་ཐཱ་ག་ཏཱ་ཡ། ཏདྱ་ཐཱ། བྷུ་ཛེ་བྷུ་ཛེ། ས་མནྟ་བྷུ་ཛེ། ཏ་ཏྭ་བྷུ་ཛེ། པྲ་ཝ་ར་བྷུ་ཛེ། ས་མ་ནྟ་ཨཱ་ཀ་ར་བྷུ་ཛེ། ཏུ་རུ་ཏུ་རུ་ས་མ་ཡ་ཙོ་ད་ནེ་སྭཱཧཱ། ནཱ་ག་ས་ར་སཉྩོ་<line/>
དི་ནི་སྭཱཧཱ། ཆར་ཆེན་པོའི་དུས་སུ་སྔགས་འདིས་ཨརྒྷའི་ཤིང་ལ་མེ་སྦར་ལ་ཡུངས་ཀར་དང་རྟ་གསོད་ཀྱི་མེ་ཏོག་བརྒྱ་རྩ་བརྒྱད་དམ། སྟོང་ཀླུའི་མཚོའམ་ཆུ་མིག་ཏུ་སྦྱིན་སྲེག་<line/>
བྱས་ན་ཞི་བར་འགྱུར་རོ། །མ་ལུས་པའི་ཡུམ་དང༌། ཕྱོགས་ཀྱི་ནམ་མཁའ་ཉི་མ་སྟོང་གི་འོད་ཟེར་འབར་ཞིང་རྣོ་བའི་རྣམ་པ་ཅན་གྱི་རྡོ་རྗེ་གདེངས་པའི་འཕྲོ་བས་སྲེག་པའི་<line/>
བདུད་ཀྱི་ཚོགས་དང༌། འདོད་ཆགས་དང༌། ཞེ་སྡང་དང༌། གཏི་མུག་དང༌། སྲིད་པ་དང༌། སྐྱེ་བ་དང༌། རྒ་བ་དང༌། འཆི་བ་ཀུན་བཅོམ་པའོ། །འབར་ཞིང་འཕྲོ་བའི་ཕྱོགས་ཀྱི་<line/>
འཁོར་ལོའི་དབུས་སུ་མཱཾ་ཡིག་ཡོངས་སུ་སྤྲུལ་པའི་བདག་ཉིད་གཞོན་ནུ་མ་ལང་ཚོ་ལ་བབ་པ། སྐད་ཅིག་གིས་ཡོངས་སུ་སྣང་བར་བྱས་ཏེ་ཤིན་ཏུ་སེར་བའི་འཛམ་བུའི་<line/>
ཆུ་བོའི་གསེར་བཞུས་པ་ལྟ་བུའི་འོད་ཉི་མ་སྟོང་གི་འོད་ཟེར་གྱི་ཚོགས་གློག་ལྟ་བུ་སྣང་བར་བྱེད་པའི་འོད་ཟེར་ཅན་མ་ལུས་པའི་ནམ་མཁའ་གསལ་བར་བྱེད་པའི་སྔགས་<line/>
</page>
<page index="38" id="144B">དེ་ལྟ་བུ་བསམ་པར་བྱའོ། །ཕྱག་བརྒྱད་པ། ཞལ་གསུམ་པ། སྤྱན་གསུམ་གསུམ་པ། ཞལ་གཉིས་ནི། ཕག་པའི་ཞལ་ནག་པོ། །བདག་ཉིད་དབུས་སུ་ཞབས་གཉིས་རོལ་པས་<line/>
གནས་ཤིང་ན་བཟའ་སྔོན་པོ་འཆང་བ། སྣ་ཚོགས་པའི་ཤང་འགག་དང༌། སྟོད་གཡོགས་ཅན། གསེར་གྱི་རྣ་ཆ་དང་སྐ་རགས་ལ་དྲིལ་བུ་གཡེར་ཀའི་ཕྲེང་བས་བརྒྱན་པ། ལག་<line/>
གདུབ་དང༌། རྐང་གདུབ་ལས་སིལ་སིལ་གྱི་སྒྲ་སྒྲོག་པ། རྒྱན་ཐམས་ཅད་ཀྱིས་བརྒྱན་པ། ཐམས་ཅད་སྣ་ཚོགས་པའི་ཀླུའི་དབང་པོས་རྒྱན་བྱས་པ། ཀླུའི་དབང་པོ་སེར་པོའི་སྦྲུལ་གྱི་<line/>
གདེངས་ཀའི་ནོར་བུའི་འོད་ཀྱིས་སྤྲས་ཤིང་འོད་ཟེར་རྣམ་པར་འཕྲོ་བ། མྱ་ངན་མེད་པའི་མེ་ཏོག་གི་ཕྲེང་བ་དབུ་ལ་བཅིངས་ཤིང་དབུའི་རལ་པ་གྱེན་དུ་འགྲེངས་པ་ལ་མཆོད་རྟེན་གྱིས་<line/>
བརྒྱན་པའི་མགོ་སྐྱེས་ཅན། རྒྱབ་ཏུ་མཆོད་རྟེན་གྱི་མགུལ་པའི་སྟེང་དུ་གནས་པའི་མྱ་ངན་མེད་པའི་སྡོང་པོ་མཆོག་ལ་གནས་པ་མེ་ཏོག་རྣམ་པས་གང་བ། དེའི་འོག་ཏུ་པདྨ་<line/>
དཀར་པོ་ཁ་ཕྱེ་བ་ལ་གནས་པའི་དཔལ་རྣམ་པར་སྣང་མཛད་ལ་མགོན་པོ་རལ་པའི་ཅོད་པན་འཆང་བ། ཞི་བ་ཡེ་ཤེས་ཀྱི་སྤྱན་བྱེ་བ། གསེར་བཞུ་བ་ལྟ་བུའི་ཤིན་ཏུ་སེར་བ། ཞལ་<line/>
མཛེས་ཤིང་ཡིད་དུ་འོང་བ། ཉི་མ་ལྟ་བུ་བདེ་བར་འབར་བའི་སྐུ། བྱང་ཆུབ་མཆོག་གི་ཕྱག་རྒྱ་བཅིངས་པ། སྐྱིལ་ཀྲུང་གི་བསམ་གཏན་ལ་རྩེ་གཅིག་པར་བཞུགས་པའི་གཟི་བརྗིད་<line/>
</page>
<page index="39" id="145A">༄༅། །ལས་བྱུང་བའི་འོད་འབར་བ་མེ་ལྕེའི་རྩེ་མོ་འབར་བ་ལྟ་བུ་རྒྱུན་གྱིས་ནམ་མཁའི་ཕྱོགས་ཁྱབ་པར་འཁོར་ལེ་ལ་འོད་ཟེར་གྱི་ཕྲེང་བ་སངས་རྒྱས་ཀྱི་རྒྱན་<line/>
འཕྲོ་བ༑ བཅོམ་ལྡན་འདས་མ་འོད་འབར་བའི་གཡོན་པའི་ཕྱག་ན་གཞུ་དཔག་ཏུ་མེད་པའི་ཡོན་ཏན་འགུགས་པའི་རྣ་བའི་བར་བཀང་བའི་གཞུ་གཉིས་པ། ལྕེ་གཉིས་འདྲིལ་<line/>
བའི་ནོར་རྒྱས་བུའི་སྐུད་པ་འོད་ཟེར་གསུམ་པ། ཀླུ་ཏཀྵ་ཀ་ནི། མྱ་ངན་མེད་པའི་མེ་ཏོག་གོ །བཞི་པ་སྡིགས་མཛུབ་དང༌། ཀརྐྐོ་ཊ་ནི། ཞགས་པའོ། །གཡས་ན་འབར་ཞིང་རྣོ་<line/>
བའི་རྡོ་རྗེ་གདེངས་པ་འོད་འབར་བ་ནི། རིགས་ལྡན་ནོ། །གཉིས་པ་ན་མདའ་བཀང་བ་ནི། པདྨའོ། །གསུམ་པ་ནི། པདྨ་ཆེན་པོའི་འོག་ཏུ་འདྲིལ་བཞིན་པའི་ལྕེ་གཉིས་པ། ཁབ་<line/>
དང་སྐུད་བ་བཟུང་བའི་ཕྱག་གོ །བཞི་པ་ནི། དུང་སྐྱོང་ལྕགས་ཀྱུ་ལ་དཀྲིས་པ་ཕྱག་ཏུ་བསྣམས་པའོ། །ཡང་ཀླུ་རྣམས་ནི། མཆེ་བ་གཙིགས་ཤིང་ལྗགས་འདྲིལ་བ། མཐོང་བ་<line/>
དུག་ཅན་གྱི་སྦྲུལ་མགོའི་གདེངས་ཀའི་ནོར་བུའི་འོད་ཟེར་གྱིས་ཕྱོགས་དང་ཕྱོགས་མཚམས་སུ་གསལ་བར་ཀླུའི་རྒྱལ་པོ་ཤིན་ཏུ་སེར་བ། བཞད་པའི་ཞལ་ཉི་མ་འཆར་ཀ་ལྟ་<line/>
བུའི་འོད་ཟེར་གྱི་འོད་གློག་གི་འོད་ཅན་འཕྲོ་བ་ཅན། བནྡུ་ཀ་དང༌། ཛཱ་མའི་མེ་ཏོག་ལྟ་བུའི་མཆུ་དང༌། པདྨ་རྒྱས་པ་ལྟ་བུའི་མཛེས་པའི་ཞལ། སྨིན་མ་དང་ཤངས་ཀྱི་དབྱིབས་<line/>
</page>
<page index="40" id="145B">མཐོ་བ། པདྨ་རྒྱས་པ་ལྟ་བུའི་སྤྱན། གཡས་པའི་ཞལ་ནི། མེ་ཏོག་ལྟ་བུའི་འོད་དཀར་པོ། དཀར་པོའི་འོད་ཟེར་དཀར་པོ་སྤྲིན་ལྟ་བུ། དཀར་པོ་སྟོན་ཀའི་ཟླ་བ་ལྟ་བུ་དྲི་མ་མེད་པ། སྔོ་ཞིང་མི་<line/>
བཟད་ལ་ཁྲོ་བ་དང་བཅས་པ། གཡོན་པའི་ཞལ་འགྱུར་ཞིང་གསལ་བའི་འོད་མཆེ་བ་གཙིགས་པས་འཇིགས་ཤིང་མི་བཟད་པའི་ཉི་མ་སྟོང་ལྟ་བུར་འོད་འཕྲོ་ཞིང་འཇིག་པའི་དུས་<line/>
ཀྱི་བསྐལ་པའི་མེ་ལྟ་བུ་ཉེ་བར་གནས་པ། བལྟ་བར་དཀའ་བའི་ཁྲོ་གཉེར་སྤྱན་མི་མཉམ་པས་བལྟས་པས་ཀླུ་རྣམས་ཀྱི་ཚོགས་སྐྲག་པར་བྱེད་པ། ལྟུང་ན་ཁ་ཐུར་དུ་བལྟས་ཏེ་ཆུ་<line/>
སྐྱུག་པར་བྱེད་ཅིང༌། ནམ་མཁའ་ལ་གནས་ནས་ཆར་པའི་རྒྱུན་འབེབས་པར་བྱེད་པ། དེ་མ་ཐག་ཏུ་ས་གཞི་ཀུན་དུ་ཆུ་མང་པོས་ཀུན་ཏུ་འགེངས་པར་བྱེད་དོ། །དེ་ལ་དེ་ཉིད་དུ་ནམ་མཁའ་<line/>
ལ་ཉི་མ་ལས་ཨོཾ་བ་དཱ་ཀྲ་མ་སི་སྭཱཧཱ། ཞེས་བྱ་བ་ནི། སྔོན་བཞིན་ནོ། །ཨོཾ་བ་རཱ་ཀྲ་མ་སི་སྭཱཧཱ། ཞེས་བྱ་བ་མདུན་དུ་གནས་པའི་ལྷ་མོ་ཕྱག་བཞི་པ། གོས་སེར་པོའི་ཤང་འགག་<line/>
དང༌། སྟོད་གཡོགས་ཅན་སྤྱན་གསུམ་པ། ཕག་པའི་ཞལ། ཕག་པ་སེར་པོ་ལ་ཞོན་པ། རྒྱན་ཐམས་ཅད་ཀྱིས་བརྒྱན་པ། ཨིནྡྲ་ནཱི་ལ་དང་འདྲ་བའི་འོད་སྔོན་པོ་མེ་འབར་བ། མཆེ་<line/>
བ་གཙིགས་པས་སྨིན་མ་དང༌། ཁྲོ་གཉེར་གྱི་གཉེར་མ་མི་མཉམ་པའི་སྤྱན་ཀླུའི་དབང་པོ་སེར་པོའི་གཡོན་པའི་ཕྱག་ཏུ་འབར་བའི་རྡོ་རྗེ་སྐུད་པ་དང་བཅས་པའོ། །གཡས་པ་ན་<line/>
</page>
<page index="41" id="146A">༄༅། །ལྕགས་ཀྱུ་དང་ཁབ་དང་བཅས་པའི་ཕྱག་ག །ཨོཾ་གུལྨ་ཡ་སྭཱཧཱ། ཞེས་བྱ་བ་ལྷོ་ཕྱོགས་སུ་གནས་པའི་ལྷ་མོ་གཞོན་ནུ་མའི་རྣམ་པའི་གཟུགས་སེར་པོ།<line/>
དར་སྔོན་པོའི་ཤང་འགག་དང་སྟོད་གཡོགས་ཅན། ཕག་པའི་ཞལ་དང༌། ཕག་པ་ནག་པོ་ལ་ཞོན་པ། སྤྱན་གསུམ་པ། རྒྱན་ཐམས་ཅད་ཀྱིས་བརྒྱན་པ། གཡོན་པའི་ཕྱག་<line/>
ན་སྡིགས་མཛུབ་དང་བཅས་པའི་ཞགས་པ་དང༌། མེ་ཏོག་དང་བཅས་པའི་ཡལ་གའོ། །གཡས་སུ་ལྕགས་ཀྱུ་དང་བཅས་པའི་ཁབ་བསྣམས་པའི་ཕྱག་གོ །ཨོཾ་བ་དཱ་མ་སི་<line/>
སྭཱཧཱ། ཞེས་བྱ་བ་ནི། ནུབ་ཏུ་གནས་པའི་ལྷ་མོ་ཕྱག་བཞི་མ་དམར་བ་དང་བཅས་པའི་སྔོན་པོའི་གོས་འཆང་བ། སྣ་ཚོགས་པའི་ཤང་འགག་དང༌། སྟོད་གཡོགས་ཅན། སྣ་<line/>
ཚོགས་པའི་ཕག་གི་ཞལ། སྤྱན་གསུམ་པ། རྒྱན་ཐམས་ཅད་ཀྱིས་བརྒྱན་པ། གཡོན་པའི་ཕྱག་ན་གཞུ་དང༌། མྱ་ངན་མེད་པའི་ཡལ་གའོ། །གཡས་པ་ན་མདའ་དང༌།<line/>
ལྕགས་སྒྲོག་གི་ཕྱག་རྒྱའོ། །ཨོཾ་ཨནྟརྡྷཱ་ན་མ་སི་སྭཱཧཱ། ཞེས་བྱ་བ་བྱང་ཕྱོགས་སུ་གནས་པའི་ལྷ་མོ་མརྒད་ཏ་ལྗང་གུ་ལྟ་བུའི་འོད་ན་བཟའ་དམར་པོ་དང༌། ཤང་འགག་དང༌།<line/>
སྟོད་གཡོགས་དམར་པོ་འཆང་བ། སྦྲུལ་གྱིས་བརྒྱན་པའི་སྐ་རགས་ཅན། སྤྱན་གསུམ་པ། ཕག་གི་ཞལ། ཕྱག་བཞི་པ། གཡོན་པའི་ཕྱག་ཏུ་རྡོ་རྗེ་དྲིལ་བུ་འཁྲོལ་ཞིང་<line/>
</page>
<page index="42" id="146B">སྐུད་པ་དང་ཁབ་ཀྱི་ཕྱག་གོ། གཡས་པར་ཞགས་པ་དང༌། ལྕགས་ཀྱུ་སྟེ། ལྷ་མོ་བཞིས་བསྐོར་བ་ཐམས་ཅད་ལ་ཀླུའི་དབང་པོས་རལ་པ་བཅིངས་ཤིང་མཆོད་རྟེན་གྱིས་མགོ་སྐྱེས་<line/>
བརྒྱན་པའོ། །ཨོཾ་མཱ་རཱི་ཙྱཻ་སྔོན་དུ་སོང་བའི་རང་གི་སྔགས་ལས་སྐྱེས་པའི་གསེར་ལྟ་བུའི་ཕག་པ་ལ་ཞོན་པ་བསམ་པར་བྱའོ། །དེ་ནས་ཤར་དུ་ཀླུའི་རྒྱལ་པོ་ཆེན་པོ་དགའ་བོ་ནག་པོ་<line/>
འོད་འབར་བ། སྦྲུལ་མགོ་གདེངས་ཀ་བདུན་པ། གདེངས་ཀ་གསུམ་གྱི་ཀླུ་མོ་དང་གཉིས་ཀ་གནས་ཤིང་པདྨ་བསྣམས་པའི་ཕྱག་གོ། ལྷ་མོ་ཞལ་འགྱུར་བའི་འོག་ཏུ་བྱིན་པ་ལ་མགོ་<line/>
སྐྱེས་འཕྱང་བ། ཐམས་ཅད་ཀྱང་མཐོང་བའི་དུག་ཅན། རིན་པོ་ཆེའི་དབུ་རྒྱན་ཅན། རྒྱན་སྣ་ཚོགས་ཀྱིས་བརྒྱན་པ། སྦྲུལ་མགོའི་གདེངས་ཀའི་ནོར་བུའི་འོད་ཀྱིས་མུན་པ་ཐམས་<line/>
ཅད་འཇོམས་པ། སྙིང་གར་པདྨའི་ཐལ་མོ་སྦྱར་བ། སེམས་མི་དགའ་ཞིང་འཇིགས་པས་སྐྲག་ནས་སྐྱུག་ཅིང་སྦྲུལ་མགོ་ནས་ཆུའི་རྒྱུན་འབབ་པ། ལྷོ་ཕྱོགས་སུ་ནོར་རྒྱས་ཤིན་ཏུ་<line/>
སེར་བ༑ འཇོག་པོ་དཀར་ཞིང་དམར་བ་ནུབ་ཕྱོགས་སུའོ། །བྱང་ཕྱོགས་སུ་གནས་པའི་ཀརྐྐོ་ཊ་ལྗང་སྔོན་ནོ། །མེའི་ཕྱོགས་སུ་དུང་སྐྱོང་དཀར་པོའོ། །བདེན་བྲལ་དུ་པདྨ་ཅུང་ཞིག་སེར་<line/>
བའོ༑ ༑རླུང་དུ་པདྨ་ཆེན་པོ་ཅུང་ཞིག་དམར་པོའོ། །དབང་ལྡན་དུ་རིགས་ལྡན་སྔོན་པོའོ། །དེ་ལྟར་ཤར་ལ་སོགས་པའི་སྒོར་གནས་པའི་སྒོ་སྐྱོང་བཞི་དགོད་པར་བྱའོ། །ཨོཾ་ཨཱ་ལོ་ཧཱུཾ་<line/>
</page>
<page index="43" id="147A">༄༅། །སརྦ་ནཱ་ག་ཨཱ་ཀཪྵ་ཡ་ཛཿསྭཱཧཱ། ཞེས་བྱའོ། །ཨོཾ་ཏཱ་ལོ་ཧཱུཾ་སརྦ་ནཱ་ག་ཎ་པྲ་བེ་ཤ་ཡ་ཧཱུཾ་སྭཱཧཱ། ཨོཾ་ཀཱ་ལོ་ཧཱུཾ་སརྦ་ནཱ་ག་ན་བནྡྷ་ཡ་བཾ་སྭཱཧཱ། ཨོཾ་སཙྪ་ལོ་སཾ་བ་མུརྟྟ་ཊ་<line/>
ཧཱུཾ་སརྦ་ནཱ་ག་ན་བ་ཤ་བ་ན་ཡ་ཧོཿསྭཱཧཱ། དེ་ནས་མེ་ལ་སོགས་པའི་མཚམས་རྣམས་སུ་ཀླུ་རྣམས་གནོན་ཅིང་གནས་པའི་ལྷ་མོ་འདྲ་ལ་སོགས་པ་བསམ་པར་བྱའོ། །ཞེས་གནས་<line/>
པ་ནི༑ གོ་རིམ་སྔོན་བཞིན་དུ་ཀླུ་བརྒྱད་པོའི་མིང་བྲི་བར་བྱའོ་ཞེས་བྱའོ། །དེ་ནས་ཆོ་ག་འདིས་དགེ་བའི་སྐར་མ་བཟང་པོ་རྒྱལ་ལ་གུས་པའི་མཆོད་པ་ལྔ་དང་ལྡན་པས་ཐང་སྐུ་<line/>
གསལ་བར་སྐྲ་ཉག་དང་བྲལ་བ་གསོ་སྦྱོང་དང་ལྡན་པའི་ལྷ་བཟོས་སྟེང་ཁེབས་ཡོད་པའི་ཕྱོགས་གཅིག་ཏུ་བྲི་བར་བྱའོ། །ཕྱིས་ནི། དགེ་སློང་རྣམས་དང༌། གཞོན་ནུ་མ་རྣམས་<line/>
ལ་སྟོན་མོ་བྱའོ། །དེ་ནས་ཆར་མེད་པའི་དུས་སུ་མཉམ་པར་བཞག་པའི་སྔགས་པས་ལེགས་པར་ཁྲུས་དང་གཙང་སྤྲ་བྱས་པས་ངེས་པ་ལ་གནས་ཏེ་འོ་མ་བཏུང་ཞིང་གོས་<line/>
ནག་པོ་གྱོན་ཏེ་གྲོགས་བཟང་པོ་དང་དེ་བཞིན་དུ་བྱའོ། །མཐོང་བའི་མཚེའུ་འམ། མཚོ་དང༌། ཆུ་དང༌། རྫིང་བུའི་འགྲམ་གྱི་ཀླུ་གནས་པའི་ཆུ་མིག་གམ། ལྷ་གནས་སམ། གཞན་<line/>
ཡང་ཡིད་དགའི་གནས་སུ་ཁང་པ་བྱའོ། །དེ་ལ་ལྕི་བས་དཀྱིལ་འཁོར་བྱས་ལ་སྐུ་གཟུགས་བཀྲམ་སྟེ་སྣ་ཚོགས་ཀྱི་ཁ་དོག་གི་བ་དན་རྒྱལ་མཚན་རྩེ་མོར་བཞག་ལ་བྲི་བར་བྱའོ། །<line/>
</page>
<page index="44" id="147B">བླ་རེ་བྲེས་ལ་སྐེ་ཚེ་དང་བཅས་པའི་ཡུངས་ཀར་དང་འབྲས་སཱ་ལུ་ལ་ཚོས་བྱས་པའི་ཚོན་གྱིས་གྲུ་བཞི་སྒོ་བཞི་པའི་དཀྱིལ་འཁོར་བྲི་བར་བྱའོ། །ཕྱི་རོལ་དུ་པདྨ་ཆེན་པོ་ལ་རླུང་གི་དཀྱིལ་<line/>
འཁོར། དེའི་དབུས་སུ་གཙོ་བོའི་གནས་སུ་པདྨ་འདབ་མ་བརྒྱད་པ་འོད་འཕྲོ་བ། འཇིག་པའི་དུས་ཀྱི་མེ་ལྟ་བུ་རྡོ་རྗེ་ལྟེ་བ་ལ་ཧཱུཾ། རྒྱ་མཚོར་འགྲོ་བའི་ཆུ་བོའི་ངོགས་ཀྱི་ས་དང་གྲོག་མཁར་<line/>
གྱི་ས་དང་ལྡན་པའི་ཀླུའི་གཟུགས་བརྙན་བྱས་ལ་པདྨ་འདབ་མ་བརྒྱད་ལ་གཞག་པར་བྱའོ། །རང་གི་འཁོར་གྱིས་ཡོངས་སུ་བསྐོར་ཅིང་ཕན་ཚུན་ལོགས་གཉིས་ན་ཀླུ་གནས་པ་ཐལ་<line/>
མོ་སྦྱར་བས་འདུག་པའོ། །ཀླུའི་སྙིང་གར་ཧཱུཾ་ངོ༌། །མགྲིན་པར་ཕུའོ། །མཇུག་མ་ལ་འཇམ་གྱིས་དཀྲིས་པའོ། །སྦྲུལ་མགོའི་གདེངས་ཀའི་ནོར་བུའི་འོད་ཐམས་ཅད་འབར་བའི་མེ་ལྟ་བུ་<line/>
ཀླུ་བརྒྱད་པོ་ཞེས་བྱའོ། །དྲི་ཞིམ་པོ་དང༌། ཙནྡན་གྱིས་ཡན་ལག་བྱུགས་ཤིང་མེ་ཏོག་ཕྲེང་བས་བརྒྱན་ཏེ་དྲ་བ་དང་དྲ་བ་ཕྱེད་པ་དབྱངས་པ། ཀུ་མུད་དང༌། ཨུཏྤ་ལ་དང༌། པདྨ་དཀར་པོ་<line/>
དང༌། མ་ལོ་ཀའི་མེ་ཏོག་གིས་རྣམ་པར་བཀྲམ་ལ་ཆུས་ཡོངས་སུ་བཀང་བའི་བུམ་པ་བརྒྱད་ཀྱང་གཞག་པར་བྱའོ། །མར་མེ་བརྒྱད་རྟག་ཏུ་སྦར་བར་བྱའོ། །སའི་ཁམ་སྐྱོང་བ་བརྒྱད་<line/>
འོ་མས་ཡོངས་སུ་བཀང་ལ་གཞག་པར་བྱའོ། །རོ་ཐམས་ཅད་ཀྱི་གཏོར་མ་ཞོ་དང༌། སྦྲང་རྩི་དང༌། མར་དང༌། ཤ་ཁ་ར་དང༌། འབྲས་ཀྱི་ཟན་དང་ཡང་དག་པར་ལྡན་པར་སྦྱིན་པར་<line/>
</page>
<page index="45" id="148A">༄༅། །བྱའོ༑ ༑སྤོས་དང་ཡུངས་ཀར་ཡོངས་སུ་དག་པར་བྱའོ། །ཨོཾ་བ་ནཱ་མ་སི་ཞེས་བྱ་བ་དང༌། ཨོཾ་ནཱ་མ་སྭཱཧཱ་ཞེས་བྱ་བ་སྟེ། དགའ་བོ་ཤར་ཕྱོགས་སུའོ། །ཨོཾ་ཁ་ལ་སྭཱཧཱ་<line/>
ཞེས་བྱ་བས་ནོར་རྒྱས་ལྷོ་ཕྱོགས་སུའོ། །ཨོཾ་སུ་སྭཱཧཱ་ཞེས་བྱ་བས་ཀརྐྐོ་ཊ་བྱང་ཕྱོགས་སུའོ། །ཨོཾ་བ་མ་སྭཱཧཱ་ཞེས་བྱ་བས་དུང་སྐྱོང་མེའི་ཕྱོགས་སུའོ། །ཨོཾ་ཕཊ་སྭཱཧཱ་ཞེས་བྱ་བས་<line/>
པདྨ་སྲིན་པོའི་ཕྱོགས་སུའོ། །ཨོཾ་དྷ་ཀ་དྷ་ཀ་བི་སི་སྭཱཧཱ་ཞེས་བྱ་བས་པདྨ་ཆེན་པོ་རླུང་གི་ཕྱོགས་སུའོ། །ཨོཾ་བ་སྭཱཧཱ་ཞེས་བྱ་བས་རིགས་ལྡན་དབང་ལྡན་དུའོ། །ཐལ་མོ་གཉིས་<line/>
བཀན་ཏེ་མཐེའུ་ཆུང་གཉིས་རྩེ་མོ་ཁབ་ལྟ་བུར་བྱས་ལ་སྲིན་ལག་གཉིས་དེའི་རྒྱབ་ནས་གཤིབས་ཏེ་སྲིན་ལག་གཉིས་ཀྱི་ཚིགས་གསུམ་པར་གུང་མོ་གཉིས་ཀྱི་རྩེ་མོ་<line/>
གཤིབས་ལ་སྡིགས་མཛུབ་གཉིས་དང་མཐེབ་ཆེན་གཉིས་སོ་སོར་རྩེ་མོ་བཀུག་སྟེ་གདེངས་ཀ་ལྟར་བྱའོ། །ཀླུའི་དབང་པོ་ཐམས་ཅད་ཀྱི་སྙིང་པོའི་ཕྱག་རྒྱའོ། །ལག་པ་<line/>
གཉིས་ཐལ་མོ་སྦྱར་བ་བྱས་ལ་མཐེ་བོང་གཉིས་ཀྱི་སྟེང་དུ་གུང་མོ་གཉིས་དང་སྲིན་ལག་གཉིས་ཀྱི་ཚིགས་གསུམ་བསྐུམས་པར་བྱས་པ་ནི། གཤིན་རྗེ་མཐར་བྱེད་ཀྱི་ཕྱག་<line/>
རྒྱའོ༑ ༑ཨོཾ་ཡ་མཱནྟ་ཀཱ་ཡ་ཧཱུཾ། དེ་ལྟར་རང་རང་གི་སྔགས་དང༌། ཕྱག་རྒྱ་བཀུག་ལ་ཡང་དག་པར་བརྗོད་དེ། ཕྱིས་ནི། རིག་སྔགས་འཆང་བས་ཁམ་སྐྱོང་གསར་པའོ་མས་<line/>
</page>
<page index="46" id="148B">བཀང་བ་སྔགས་དང་བཅས་པས་བཟུང་སྟེ་སྐེམ་ན་ཆད་ཆུའི་ནང་དུ་བཅུག་ལ་འོད་ཟེར་ཅན་གྱི་བསྙེན་པ་དང་བཅས་པའི་ང་རྒྱལ་གྱིས། སྔོན་དུ་གསུངས་པའི་གསང་སྔགས་ཀྱིས་ཀླུ་<line/>
རྣམས་བསྐུལ་ཞིང་བཟླས་པ་བྱའོ། །དེ་ནས་མཉམ་པར་བཞག་པའི་སྔགས་པས་ཕྱིར་སོང་ནས་ལྷའི་ཁང་པར་ཞུགས་ཏེ་དཀྱིལ་འཁོར་གྱི་ཤར་སྒོར་སྔོན་དུ་གསུངས་པའི་ཐབ་ཁུང་<line/>
དུ་ཇི་ལྟ་བུའི་ཆོ་གས་མ་ལ་སྐེ་ཚེ་དང༌། རྒྱ་མ་ཚྭ་དང༌། རྟ་གསོད་ཀྱི་མེ་ཏོག་དང་བཅས་པའི་ཚ་བའི་མར་ནག་དང་སྦགས་ཏེ་སྦྱིན་སྲེག་བྱའོ། །དེ་ནས་ཀླུ་ཐམས་ཅད་ཀྱིས་ཆར་གྱི་རྒྱུན་<line/>
འབེབས་པར་བྱེད་དོ། །ཡང་ན་སྔགས་ཀྱི་སྦྱོར་བ་བརྗོད་པར་བྱ་སྟེ། ནམ་མཁའི་དབུས་སུ་ངེས་པར་མཱཾ་ལས་སྐྱེས་པའི་འོད་ཟེར་ཅན་གསེར་མདོག་དང་ལྡན་པའི་གཞོན་ནུ་མའི་གཟུགས་<line/>
རྒྱན་ཐམས་ཅད་ཀྱིས་བརྒྱན་པ། གོས་སྔོན་པོ་དང་བཅས་པ། སྣ་ཚོགས་པའི་ཤང་འགག་དང་སྟོད་གཡོགས་ཅན། སྔོན་དུ་བསྟན་པའི་མཚན་མའི་ཕྱག་རྒྱ་དང་ལྡན་པ། ཕྱག་དྲུག་<line/>
པ༑ པདྨ་ཁ་ཕྱེ་བ་ལྟ་བུའི་ཞལ། བནྡུ་ཛཱ་མའི་མེ་ཏོག་ལྟ་བུའི་མཆུ། ཨུཏྤ་ལ་སྔོན་པོ་ལྟ་བུའི་སྤྱན། མཆོད་རྟེན་དབུ་ལ་བརྒྱན་པའི་མགོ་སྐྱེས་ཅན། རྒྱབ་ཏུ་ཟླ་བ་དང་མཆོད་རྟེན་གྱི་<line/>
རྐེད་པ་ལས་སྐྱེས་པའི་ཤིང་མྱ་ངན་མེད་ཀྱི་སྡོང་པོའི་མེ་ཏོག་གི་རྣམ་པས་ཉེ་བར་བརྒྱན་པ། གསེར་གྱི་མདོག་ལྟ་བུའི་ཕག་པ་ལ་ཞོན་པ། ཕག་པའི་དབུས་སུ་ཕྱག་རྒྱས་བཅིངས་ལ།<line/>
</page>
<page index="47" id="149A">༄༅། །སྔགས་བཟླས་ཤིང་ལྷ་མོ་བསྒོམས་པར་བྱས་ན། དགའི་དཔུང་གི་ནང་དུ་ལྷ་མོ་འགྲོ་ཡང་བལྟར་མེད་དོ། །གཟུང་དུ་མེད། བཅིང་དུ་མེད། དགག་ཏུ་མེད་<line/>
བརྒལ་དུ་མེད། རྨོངས་པར་བྱར་མེད། ཆད་པས་གཅད་དུ་མེད། མགོ་འབྲེག་ཏུ་མེད། བཞུར་མེད། ཚིག་པར་བྱར་མེད། དགྲའི་དབང་དུ་མི་འགྲོའོ། །ཨོཾ་མཱ་རཱི་ཙྱཻ་བཏྟཱ་ལི། བཱ་<line/>
དཱ་ལི༑ བ་རཱ་ལི༑ བཱ་རཱ་ཧཱ་མུ་ཁི། སརྦ་དུཥྚ་པྲ་དུཥྚཱཾ། ཙཀྵུ་རྨུ་ཁཾ། བནྡྷ་བནྡྷ་སྭཱཧཱ། སྔགས་འདིས་ལས་བྱའོ། །དལ་བུས་དལ་བུས་རླུང་ཁ་སྦྱར་བཅུག་ཅིང་བཀག་ལ་རྩལ་<line/>
སོར་མོས་བསྡམས་ལ་སྣའི་བུ་ག་གཉིས་ནས་རླུང་ཕྱིར་ཕྱུང་ནས་བསྡུ་ཞིང་དེ་ལྟར་ལྷ་མོ་དྲན་པར་བྱས་ཏེ་སྔགས་བཟླས་པར་བྱའོ། །གོས་ཀྱི་ཐ་མ་ལ་ལན་ཉི་ཤུ་རྩ་གཅིག་<line/>
བཟླས་ཏེ་ཁ་དང༌། མིག་དང༌། ལྕེ་བསྡམས་ཤིང་གནས་ཏེ་མདུད་པ་བྱའོ། །རྐུན་མ་གདུག་པ་ཅན་ཐམས་ཅད་བཅིངས་ནས་གནས་པ་ཡིན་ནོ། །ལྷ་མོ་བསམ་ཞིང་སྔགས་<line/>
དྲན་ན༑ ནགས་ངན་པའི་ལམ་དུ་འགྲོ་ན་ཡང་སྔགས་པས་རྐུན་མའི་ནང་དུ་བལྟར་མེད། གཟུང་དུ་མེད། བཅིང་དུ་མེད། དགག་ཏུ་མེད། བརྒལ་དུ་མེད། རྨོངས་པར་བྱར་མེད་<line/>
ཅེས་བྱ་བ་ལ་སོགས་པ་ཡང་དག་པའི་ཆོ་ག་བྱའོ། །རྒྱལ་ལ་གཞོན་ནུ་མས་བཀལ་བའི་སྐུད་པ་མཆད་པ་སུམ་སྒྲིལ་དུ་བྱས་ལ་ལན་ཉི་ཤུ་རྩ་གཅིག་ཏུ་བཟླས་ཏེ་ཕག་གི་<line/>
</page>
<page index="48" id="149B">ཁྲག་དང༌། གིའུ་ཝང་གཉིས་ཀྱིས་བྱུགས་ལ་བཟླའོ། །སྔགས་དང་བཅས་པའི་མིང་བཅུག་སྟེ་མདུད་པའི་ཕྲེང་བ་ཉིད་བྱས་པ་ནི། ལན་ཉི་ཤུ་རྩ་གཅིག་ཏུ་མདུད་ལ་གོས་ཀྱི་ཐ་<line/>
མའམ་ལག་པར་བཅངས་ལ་རྣ་བར་ཕག་གི་མཆེ་བ་བཅུག་ནས་འགྲོ་ན་བལྟར་མེད། གཟུང་དུ་མེད། བཅིང་དུ་མེད། དགག་ཏུ་མེད། བརྒལ་དུ་མེད། རྨོངས་པར་བྱར་མེད། ཆད་<line/>
པས་གཅད་དུ་མེད། མགོ་འབྲེག་ཏུ་མེད་ཅེས་བྱ་བ་ལ་སོགས་པ་ཕག་གི་རྣ་བའི་སྨན་རྩ་བ་དང༌། མེ་ཏོག་དང་བཅས། གིའུ་ཝང་དང༌། ཕག་པའི་སོས་སྐར་མ་རྒྱལ་ལ་ལྡོང་རོས་དང་<line/>
མཉེ་ཞིང་གཤིབས་ཏེ་རིལ་བུ་བྱས་ལ་གྲིབ་མ་ལ་བསྐམས་ཏེ་རྒྱལ་པོ་ཆེན་པོ་དབང་ཕྱུག་དང་ཕྲད་པའི་དུས་སུ་དཔྲལ་བ་ལ་ཐིག་ལེ་བྱས་ན་དབང་དུ་འགྱུར་རོ། །ཛ་ཡནྟའི་འབྲས་བུ་<line/>
དང༌། རྣམ་པར་རྒྱལ་བ་དཀར་པོའི་འབྲས་བུ་དང༌། གིའུ་ཝང་དང་ལྷན་ཅིག་ཇི་སྲིད་སྐར་མ་རྒྱལ་ལ་ཕག་གི་སོས་མཉེ་ཞིང་གཤིབས་ཏེ་དཔྲལ་བར་ཐིག་ལེ་བྱས་ན། རྒྱལ་པོ་<line/>
ཆེན་པོ་དབང་ཕྱུག་གིས་མཐོང་ན་དགའ་བར་འགྱུར་ཏེ་ཁྲོ་བ་མེད་དོ། །གཡུལ་ངོར་བྱས་ན། རྒྱལ་བ་ཐོབ་པར་འགྱུར་རོ། །ཡུལ་ཆོས་བྱེད་པའི་ནང་དུ་ཡང་པུ་ཏྲ་ཛ་རེ་དང༌། ཨ་པ་ན་ཙ་ཏི་<line/>
ཀ་དང༌། རུ་ཏནྟི་དང༌། དཎྜོཏ་པ་ལ་དང༌། ལུས་ཀྱི་རྨ་ལས་བྱུང་བའི་དྲི་མ་དང༌། མིག་གི་དྲི་མས་བྱས་པའི་ཕྱེ་མ་རེག་པ་ཙམ་གྱིས་སྐྱེ་འགྲོའི་བུད་མེད་དབང་དུ་འགྱུར་རོ། །ཨ་ཤ་པ་ཙ་ཏི་<line/>
</page>
<page index="49" id="150A">༄༅། །ཀ་དང༌། ཀྲནྟ་དང༌། སྲན་ཏི་དང༌། ལག་སྨིན་དང༌། རྨ་ནས་བྱུང་བ་དང༌། མིག་གི་དྲི་མ་དང༌། མིག་ཆུའི་སྔགས་བཟླས་ན། དེ་མ་ཐག་ཏུ་རྒྱལ་པོ་དབང་ཕྱུག་གི་<line/>
བུད་མེད་རྣམས་ཀྱང་དབང་དུ་བྱེད་དོ། །ཏྲནྟ་ནི། ཁྱབ་འཇུག་རྣམ་པར་གནོན་པ་ལ་བྱའོ། །པྲ་ཙནྟ་ནི། ལྡུམ་བུ་རྟག་ཏུ་སྡུན་མ་ལ་བྱའོ། །ཨ་ན་པ་ཅི་ཏ་ཀ་ནི། ལྡུམ་བུ་ཐལ་མོ་སྦྱར་<line/>
བ་ལྟ་བུ་ལ་ཤེས་པར་བྱའོ། །སྡུན་མ་དང༌། དཎྜོཏྤ་ལ་དང་ལྷན་ཅིག་པ་ནི། བུད་མེད་དབང་དུ་བྱེད་པར་འགྱུར་རོ། །སཱུཪྻ་བརྟ་དང༌། མིག་སྨན་དང༌། དབང་པོ་ལག་པ་དང༌། མི་འཇིགས་<line/>
པའི་ལག་པ་དང༌། དེ་རྣམས་ཕྱུང་བའི་རྩ་བ་དང༌། སི་ཀ་དང༌། ཧ་རི་ཏི་བྷུ་བ་ཧ་ན་དང༌། དུང་དང་འདི་རྣམས་ཕྱེ་མར་བྱས་ཏེ་མིག་གི་ཆུས་སྦྱངས་ཏེ་བདག་ཉིད་ཀྱི་མྱོས་བྱེད་དང་<line/>
བཅས་པ་རང་གི་བུད་མེད་ཀྱི་ཚོགས་དེ་མ་ཐག་ཏུ་དབང་དུ་འགྱུར་རོ། །དྲན་པ་ཙམ་གྱིས་མཆོག་ཏུ་གྱུར་པའི་བུད་མེད་བཅོམ་ལྡན་འདས་མ་བསམ་དུ་ཟིན་ཀྱང་ཡང་ངེས་པར་དྲན་<line/>
པའི་མཚོན་ཆས་ཨརྒ་དཀར་པོ་སྡོང་པོའི་རྩ་བ་དང༌། བཙོད་དང༌། ལང་པའི་བྱིའུ་དང༌། རུ་རྟ་དང༌། རང་གི་ལུས་ཀྱི་རྨའི་ཁྲག་དང༌། མིག་གི་དྲི་མ་དང་བསྲེས་པ་ནི། རང་གི་མྱོས་<line/>
བྱེད་ཀྱིས་ཁམས་གསུམ་ཡང་དབང་དུ་བྱེད་དོ། །སཚི་ར་མ་ས་ར་མོང་དཀར་པོ་དང༌། ཨ་ས་ཀ་ཏ་ས་ར་མ་ཕྱེ་མར་བྱ་སྟེ། དེ་རྣམས་ཀྱི་ཕྱེ་མས་ནི། རང་གི་ཁྱོ་མ་ཡིན་པ་ངོ་མི་ཤེས་<line/>
</page>
<page index="50" id="150B">པ་གདུལ་དཀའ་བ་ཡང་དབང་དུ་འགྱུར་རོ། །མི་ཤེས་པ་ཡང་རང་གི་ས་བོན་དང་ལྡན་པས་སྐར་མ་རྒྱལ་ལ་བྱས་ན་དབང་དུ་བྱེད་དོ། །ར་དྲུ་ཏི་དང༌། སྔོ་མཀྵི་བ་ཀི་དང༌། རང་གི་མྱོས་<line/>
བྱེད་ཀྱིས་སྦངས་ཤིང་བསྲེས་ཏེ། སེང་ལྡེང་གི་ཤིང་གི་ནང་ནས་བྱུང་བའི་ཁེ་ལེ་ས་རི་ལུ་དང༌། ཏམྦུ་ལེན་ལྷན་ཅིག་ཏུ་སུམ་ཅུ་པའི་བདག་པོས་ངེས་པར་རང་གི་ཆུང་མ་དབང་དུ་བྱེད་<line/>
དོ༑ ༑དུར་བ་དཀར་པོ་དང༌། རི་དྭགས་ཀྱི་དུར་བ་དང༌། གིའུ་ཝང་དང་ལྷན་ཅིག་ཏུ་བྱས་ཏེ་དཔྲལ་བར་ཐིག་ལེ་བྱས་ན། མཐོང་བ་ཙམ་གྱིས་རྒྱལ་པོ་ཡང་དབང་དུ་འགྱུར་རོ། །ནཱ་ག་ག་<line/>
སར་དང༌། དེ་བཞིན་དུ་པདྨ་གེ་སར་དང༌། ཙནྡན་དམར་པོ་དང༌། དེ་བཞིན་དུ་ཀུ་མུ་ད་དང༌། ཨུཏྤ་ལ་དང༌། ལྡོང་རོས་དང༌། ཤིང་ཏ་ལ་དང་བཅས་པའི་གིའུ་ཝང་དང༌། བར་ཧ་ཀནྟ་<line/>
དང༌། ཁྱབ་འཇུག་གིས་གནོན་པ་དང༌། ཕག་གི་ཁྲག་གིས་རིལ་བུ་བྱས་ལ་འོད་ཟེར་ཅན་གྱི་སྔགས་བཟླས་ན། དཔྲལ་བར་ཐིག་ལེ་དང༌། སྤྱི་བོ་དང༌། མགྲིན་པ་དང༌། སྙིང་ག་<line/>
དང༌། ལག་པ་གཉིས་དང༌། དེ་བཞིན་དུ་ལྟེ་བ་དང༌། རྐང་པ་གཉིས་སུ་ཕྱོགས་སུ་བྱས་ན་ཆེན་པོར་གྱུར་པས་གནོད་སྦྱིན་བཞིན་དུ་གནོད་སྦྱིན་འདོད་པའི་གཟུགས་འཛིན་ཅིང་<line/>
ས་གཞི་ལ་ལོངས་སྤྱོད་དོ། །དེ་ཡང་བལྟར་མེད། གཟུང་དུ་མེད། བཅིང་དུ་མེད། དགག་ཏུ་མེད། བརྒལ་དུ་མེད། རྨོངས་པར་བྱར་མེད། ཆད་པས་གཅད་དུ་མེད། །མགོ་འབྲེག་ཏུ་མེད།<line/>
</page>
<page index="51" id="151A">༄༅། །བཞུར་མེད། དགྲའི་དབང་དུ་འགྲོ་བར་མི་འགྱུར་རོ། །མ་ཧེའི་ཤ་བཏོགས་པའི་སྣ་དག་གསེར་ཤིང་ལ་བསྲེགས་པ་དང་བཅས་པ་དང༌། རོ་བསྲེགས་པའི་<line/>
ས་དང༌། ཐལ་བ་དང༌། བུད་མེད་ཤི་བའི་ལག་གདུབ་རོ་བསྲེགས་པའི་ཤིང་གིས་བསྲེགས་ལ་དྷ་དུ་རའི་ཁུ་བས་བསད་དེ་ཕྱེ་མ་དང༌། རང་གི་མྱོས་བྱེད་ཀྱིས་བྱས་ན། ལྷའི་<line/>
དབང་པོའི་བུ་མོ་ཡང་དེ་མ་ཐག་ཏུ་དབང་དུ་འགྱུར་རོ། །ཁག་བ་ཏའི་འཁོར་ལོ་དང༌། ལྷའི་དབང་པོ་སྦས་པ་དང༌། ལྡོང་རོས་དང༌། གིའུ་ཝང་དང༌། དྲི་མ་དང་ལྡན་པས་ཐིག་ལེ་<line/>
དཔྲལ་བར་བྱས་ན། དབང་དུ་འགྱུར་རོ། །ཁག་བ་ཏའི་འཁོར་ལོ་དང༌། དབང་པོ་སྦས་པ་དང༌། ཨ་ན་པ་ཏི་ཛ་ཏ་ཀ་དང༌། སྔུན་མ་དང༌། མིག་གི་མཆི་མས་སྦངས་པའི་ཕྱེ་མ་ནི།<line/>
མིའི་བདག་པོའི་བུད་མེད་ཀྱང་དེ་མ་ཐག་ཏུ་དབང་དུ་བྱེད་དོ། །གསར་དུ་བག་མ་བྱས་པའི་ཁྱོ་བོ་ཤི་བའི་མི་རོའི་མེ་ཏོག་དང༌། བནྡུ་ཀ་འཕྲོག་བྱེད་ཀྱི་སྤྱི་བོར་འཁོད་པའི་མེ་ཏོག་<line/>
དང༌། མི་ཤི་བའི་བུད་མེད་དང་ལྷན་ཅིག་ཏུ་བསྲེགས་པའི་ཐལ་བ་དང་བཅས་པས་བུད་མེད་ལ་བསྣུན་པ་ཙམ་གྱིས་རང་གི་ཕྱི་ནས་འོང་ངོ༌། །ཁྱབ་འཇུག་གནོད་པ་དང༌། དབང་<line/>
པོ་སྦས་པ་དང༌། ལག་ཁྲ་ན་དང༌། སྡུན་མ་དང་བཅས་པའི་སྦྲུལ་གྱི་ཞང་པོ་དང༌། མིག་གི་མཆི་མས་སྦངས་པའི་ཕྱེ་མ་དང༌། དབང་པོའི་ཆུང་མ་ཤི་ཙའང་དེ་མ་ཐག་ཏུ་དབང་དུ་<line/>
</page>
<page index="52" id="151B">བྱེད་དོ༑ ༑ལག་པ་གཉིས་མཉམ་པར་བྱས་ཏེ་ཐལ་མོ་གཉིས་བསྣོལ་བར་བྱ་བའམ་ཁ་བྱེ་བར་བྱའོ། །མཐེ་བ་ཆེན་གྱི་སྲིན་ལག་གཉིས་བཟུང་སྟེ་གུང་མོའི་སོར་མོ་གཉིས་ཡང་<line/>
དག་པར་སྦྱར་ལ་སྡིགས་མཛུབ་གཉིས་འཁྱིལ་བའི་རྣམ་པར་བྱིས་ཏེ་སྐྱིལ་ཀྲུང་དུ་གནས་པས་ལྟེ་བའི་ཕྱོགས་སུ་དགོད་དོ། །ཕྱག་རྒྱ་མཆོག་གི་གཙོ་བོ་འདི། །ལས་རྣམས་ཀུན་<line/>
ལ་སྦྱར་བར་བྱ། །མཆོག་ལ་རབ་ཏུ་བསྔགས་པ་སྟེ། །ཐ་མ་ཡང་ནི་འབྲིང་ལ་ཡང༌། །མྱུར་དུ་དངོས་གྲུབ་འདི་ཡིས་བྱེད། །ཐམས་ཅད་དུ་འགྲུབ་མཆོད་པ་འོ། །བསོད་ནམས་ཆེན་པོ་<line/>
དག་བྱེད་པ། །བཀྲ་ཤིས་སྐྱོན་རྣམས་མེད་པར་བྱེད། །སྡིག་པ་ཐམས་ཅད་འཇོམས་བྱེད་པའི། །ཕྱག་རྒྱ་འདི་ནི་དངོས་གྲུབ་རྒྱུ། །འདི་ནི་སྦྱོར་བ་གཞན་ཡིན་ཏེ། གསེར་གྱི་མདོག་གི་<line/>
ཕག་བསྒོམས་ལ་དེའི་སྟེང་དུ་འོད་ཟེར་ཅན་མ་གོས་དཀར་པོའི་ཤམ་ཐབས་ཅན་ཕག་པའི་ཚོགས་ཀྱིས་ཡོངས་སུ་བསྐོར་བར་བསྒོམ་པར་བྱའོ། །དེའི་དབུས་སུ་མཆོད་རྟེན་དང༌།<line/>
གཡོན་པའི་ཕྱག་ན་ཤིང་མྱ་ངན་མེད་ཀྱི་ཡལ་ག་མེ་ཏོག་དང་བཅས་པའི་ཕྱག་ཅན་བསྒོམ་པར་བྱའོ། །འཇིགས་པ་ཆེན་པོའི་དུས་སུ་བདག་ཉིད་དེ་བསམས་ཏེ་སྙིང་གར་རང་གི་<line/>
ཆོས་གོས་ཀྱི་མཐའ་བཟུང་སྟེ་ལན་བདུན་དུ་བསྔགས་ཏེ་མདུད་པ་བྱས་ཏེ་སྔགས་བཟླས་ཞིང་ལམ་དུ་འགྲོ་ན། རྒུན་མ་ལ་སོགས་པའི་འཇིགས་པ་མི་འབྱུང་ངོ༌། །དེ་ནས་གནས་<line/>
</page>
<page index="53" id="152A">༄༅། །བདེ་བར་ཕྱིན་ན་མདུད་པ་དགྲོལ་བར་བྱའོ། །ན་མོ་རཏྣ་ཏྲ་ཡཱ་ཡ། ན་མོ་མཱ་རཱི་ཙྱཻ། དེ་བ་ཏཱ་ཧྲཾ་ད་ཡ་མཱ་བརྟ་ཡི་ཥྱ་མི། ཏདྱ་ཐཱ། ཨོཾ་བདྟཱ་ལི། བ་དཱ་ལི། བརཱ་[?]<line/>
བཱ་རཱ་ཧཱ་མུ་ཁི་སརྦ་དུཥྚཾ་ནཱཾ་ཙཀྵུར་མུ་ཁཾ་བནྡྷ་ནི་སྭཱཧཱ། ཁ་འཆིང་བར་བྱེད་པའི་སྔགས་འདི་ཡིན་ནོ། །ཨོཾ་མཱ་རཱི་ཙྱེ། དེ་བ་ཏཱ་ཡཻ། ཨོཾ་བ་དཱ་ལི། བ་རཱ་ལི། བཱ་རཱ་ཧཱ་མུ་ཁི། སརྦ་དུཥྚ་<line/>
པྲ་དུཥྚ་ནཱཾ། གྲནྠི་བནྡྷ་མོ་སྭཱཧཱ། འདིས་མདུད་པ་བྱ་སྟེ། མདུད་པ་ལན་བདུན་དུ་བྱས་ལ་གཡོག་པོ་ཇི་སྙེད་པ་དེ་རྣམས་ལ་ཡང་མི་གཟུང་བར་སོ་སོར་མདུད་པ་བྱས་ལ་རང་ཉིད་<line/>
ཀྱི་མདུན་དུ་དགྲོལ་དུ་གཞུག་གོ །དཀོན་མཆོག་གསུམ་ལ་ཕྱག་འཚལ་ལོ། །ཡང་དག་རྒྱལ་བ་རྣམས་ལ་ཕྱག་འཚལ་ལོ། །འོད་ཟེར་ཅན་མ་ཡེ་ཤེས་མཚོ། །དེ་ཡི་མཉེས་<line/>
ཐབས་བདག་གིས་བརྗོད། །བཏུས་ཤིང་མྱུར་དུ་འགྲུབ་པའི་སྔགས། །མ་ལུས་སྟོང་པར་རྣམ་པར་བསྒོམ། །སྙིང་གར་ཡོངས་སུ་འཁོར་བ་རུ། །བློ་ལྡན་དབྱངས་ཡིག་དང་པོ་<line/>
ལས༑ ༑ཟླ་བའི་དཀྱིལ་འཁོར་དམིགས་བྱས་ལ། །དེ་སྟེང་གནས་པའི་ས་བོན་འདི། །གསེར་ནི་བསྲེགས་པ་ལྟ་བུའི་མདོག །འབར་ཞིང་འབར་བ་འཁྲུགས་བཟང་བ། །འཇིག་<line/>
རྟེན་གསུམ་སྒྲུབ་བསྒོམ་པར་བྱ། །ས་བོན་སྡེ་ཚན་གཉིས་དང་པོ། །དབྱངས་ཡིག་བཞི་པོ་དབྱེ་བྱས་ལ། །དེ་ཉིད་སྦྱོར་བའི་འོད་ཟེར་ཅན། །དང་པོ་དེ་ཉིད་བསྒོམ་པར་བྱ། །པདྨ་ཟླ་<line/>
</page>
<page index="54" id="152B">བའི་གདན་གནས་ཤིང༌། །སྣ་ཚོགས་གོས་ནི་འཆང་བ་དང༌། །སྒེག་པ་ལ་སོགས་རོ་དང་ལྡན། །བརྒྱད་ཀྱི་ཕྱེད་ཀྱི་ཕྱག་གིས་བརྒྱན། །གཡོན་ན་ཞགས་པ་ཡལ་ག་བསྣམས། །གཡས་<line/>
ན་རྡོ་རྗེ་ལྕགས་ཀྱུ་ཕྱག །སྙིང་གར་ཕྱག་རྒྱ་སྔགས་ལྡན་པས། །བལྟས་ན་དངོས་གྲུབ་ཐོབ་པར་བྱེད། །བསྐྱེད་རིམ་རྫོགས་རིམ་སྦྱོར་བ་ཡིས། །རང་གི་དེ་ཉིད་རྫོགས་བྱས་ལ། །ཡི་གེའི་<line/>
གྲངས་འབུམ་བཟླས་བསྒོམ་བྱ། །དེ་ནས་དེ་ཉིད་གསུམ་དབྱེ་བས། །སྟོང་ཕྲག་ཁྲོ་བོ་སྦྱིན་སྲེག་བྱ། །དེ་ནས་ཆོ་འཕྲུལ་ཟླ་ཉ་དུས། །དངོས་གྲུབ་ཀུན་སྟེར་དཀྱིལ་འཁོར་དུ། །འཁྲུགས་<line/>
ལ་རྒྱ་ཆེའི་མཆོད་པ་བྱས། །སྟོང་ཕྲག་བརྒྱད་ནི་བཟླས་བྱས་ན། །ངེས་པར་དངོས་གྲུབ་ཏུ་ནི་འགྱུར། །དེ་ནས་དེའི་ཕྱིར་བཅོམ་ལྡན་འདས་མ་འོད་ཟེར་ཅན་མའི་ལས་གཞན་གྱི་སྒྲུབ་པ་<line/>
ཡིན་ཏེ༑ ཁམ་སྐྱོང་གཉིས་ལ་མཱཾ་ཡིག་གི་དབུས་སུ་བསྒྲུབ་བྱའི་མིང་སྤེལ་བར་བྱས་ལ་ཐལ་བས་ཁམ་སྐྱོང་བཀང་སྟེ་སྐུད་པ་སེར་པོས་དཀྲིས་ལ་འོག་མའི་སྟེང་ནས་རྡོ་རྗེས་མནན་པ་<line/>
གསང་བར་བཞག་སྟེ་རྩ་བའི་རིག་པ་བ་ཏཱ་ལི་ལ་སོགས་པ་སྟོང་ཕྲག་བརྒྱད་བཟླས་ན། གང་དུ་འགྲོ་བར་འདོད་པ་དེར་འགྲོ་ཡང་འཇིགས་པ་དང༌། སྐྲག་པ་ཐམས་ཅད་ལས་གྲོལ་བར་<line/>
བྱེད་དོ༑ ༑ཏདྱ་ཐཱ། ཨརྐ་མ་སི། མརྐ་མ་སི། ཨུརྨ་མ་སི། བཱ་ནཱ་མ་སི། ཨུ་དཱ་ཡ་མ་སི། གུལྨ་མ་སི། ཙཱི་པ་ར་མ་སི། མཧཱ་ཙཱི་པ་རཱ་མ་སི། ཨནྟརྡྷཱ་ན་མ་སི་སྭཱཧཱ། ན་མོ་རཏྣ་ཏྲ་ཡཱ་ཡ། ཏདྱ་ཐཱ།<line/>
</page>
<page index="55" id="153A">༄༅། །ཨོཾ་ཨཱ་ར་ལི། ཧ་ལོ་ཀ་ནི། སཙྪ་ལོ། སརྦ་མཱུརྟི། རཀྵ་རཀྵ་མཱཾ། སརྦ་བྷ་ཡེ་བྷྱཿ་ཨོཾ་མཱ་རཱི་ཙྱཻ་བཱ་ཏཱ་ཡེ། བ་རཱ་ལི། བ་དཱ་ལི། བཱ་རཱ་ཧཱ་མུ་ཁི། སརྦ་དུཥྚ་པྲ་དུཥྚ་<line/>
ནཱཾ༑ མུ་ཁཾ་བནྡྷ་ནཾ་ཀུ་རུ་སྭཱཧཱ། སྔོན་གྱི་ས་བོན་གྱི་ནང་དུ་སྒྲུབ་པ་པོ་སྐུལ་ཚིག་དང་ལྡན་པའི་མིང་བྲིས་ལ་ས་བོན་གྱི་ཕྱི་རོལ་དུ་རིག་པ་འཛིན་པ་བརྒྱད་དང་རྩ་བའི་སྔགས་དང་<line/>
བཅས་པ་བྲི་བར་བྱའོ། །ཐམས་ཅད་དུ་ཡི་གེའི་མགོའི་ནང་དུ་བྱས་ཏེ་མ་ཏྲ་གསུམ་གྱིས་དཀྲིས་ལ་སྐྱེས་པ་ལ་ནི། གྲོ་ག་ལ་གུར་གུམ་གྱིས་བྲི་ཞིང༌། བུད་མེད་ལ་ནི། གོ་རོ་ཙ་ན་<line/>
ལ་བྲི་བར་བྱའོ། །ཡང་ན་གོས་ལ་བྲིས་ནས་རིག་པ་འཆང་བས་རིག་པ་བཅངས་ན། འཇིགས་པ་ཐམས་ཅད་ལས་སྲུང་བར་འགྱུར་རོ། །ལྷ་དང༌། ལྷ་མ་ཡིན་རྣམས་དང༌། གཞན་<line/>
རྣམས་ཀྱིས་ཀྱང་གནོད་པར་མི་ནུས་སོ། །མངོན་པར་འདོད་པའི་སྔགས་ཀྱི་དངོས་གྲུབ་ཐོབ་བོ། །གདུག་པ་ཅན་རྣམས་འཆིང་བར་འདོང་ན། སྔོན་དུ་བསྟན་པའི་ས་བོན་གྱི་ལྟེ་<line/>
བར་བནྡྷ་བི་ན་ཞེས་བྱ་བའི་སྐུལ་བའི་ཚིག་དང་ལྡན་པས་བསྒྲུབ་བྱའི་མིང་མངོན་པར་བྲིས་ཏེ་ཐལ་བའི་ཕྱེ་མས་བཀང་བའི་ཁམ་སྐྱོང་ཁ་སྦྱོར་བྱས་ཏེ་དབེན་པའི་གནས་<line/>
སུ་བཞག་པར་བྱས་ན། གདུག་པ་ཅན་རྣམས་བཅིང་བར་འགྱུར་རོ། །གསང་བ་ལ་ཨོཾ་དེ་ཉིད་ཀྱང་དུར་ཁྲོད་ཀྱི་རས་ལ་བྲིས་ཏེ་དེ་ཉིད་དུ་སྦའོ། །མི་མཐོང་བར་བྱེད་པ་ནི་།སྔོན་<line/>
</page>
<page index="56" id="153B">དུ་བསྟན་པའི་ས་བོན་གྱི་ལྟེ་བར་བདག་གི་དེ་ཉིད་སྤྲིན་སྔོན་པོ་ལྟ་བུར་བལྟའོ། །འཕྲོ་ཞིང་འབར་བ་ནམ་མཁའ་ལྟ་བུར་བལྟ་སྟེ། ཡི་གེ་གྲངས་ཀྱི་འབུམ་བཟླའོ། །དེ་ནས་བཟུང་སྟེ་<line/>
གང་དུ་ཡང་ཐོགས་པ་མེད་དོ། །ཐམས་ཅད་ཀྱིས་མི་ཤེས་པར་བྱ་བར་འདོད་ན། སྔོན་དུ་བསྟན་པའི་ས་བོན་གྱི་ལྟེ་བར་བ་དཱ་ལི་ལ་སོགས་པའི་སྔགས་བྲིས་ལ་རྩེ་བའི་སྔགས་<line/>
བཅས་པ་ཁམ་སྐྱོང་ཁ་སྦྱོར་གྱི་ནང་དུ་བཞག་སྟེ་སྐུད་པ་སེར་པོས་དཀྲིས་ལ། དམར་པོ་དང་སེར་པོ་འབར་བ་འཁྲུགས་པའི་མེ་ཏོག་གིས་མཆོད་ལ་དབེན་པའི་གནས་སུ་བཞག་སྟེ་<line/>
སྟོང་ཕྲག་བརྒྱད་བཟླས་ན། གང་འདོད་པ་དེར་འགྲོ་ཡང་གདུག་པ་ཅན་ཐམས་ཅད་རྨོངས་ནས་གནས་པ་ཡིན་ཏེ། དེ་མི་མཐོང་ངོ༌། །སྔོན་དུ་བསྟན་པའི་ས་བོན་གྱི་ལྟེ་བར་འཁོར་ལོ་<line/>
རྩིབས་བརྒྱད་པ། དེའི་དབུས་སུ་བ་ཏཱ་ལི་ལ་སོགས་པའི་སྔགས་རེངས་པར་གྱིས་ཤིག་ཅེས་བྱ་བའི་བསྐུལ་ཚིག་དང་བཅས་པ་ཁམ་སྐྱོང་ལ་སོགས་པ་ལ་བྲིས་ཏེ་བསྒྲུབ་བྱ་<line/>
སེར་པོ་འབར་ཞིང་འཁྲུག་པའི་འོད་ཀྱིས་ནམ་མཁའ་ཁྱབ་པར་དམིགས་ལ། དབེན་པའི་གནས་སུ་བཞག་སྟེ་མེ་ཏོག་སེར་པོས་མཆོད་ནས་སྟོང་ཕྲག་བརྒྱད་བཟླས་ན། རྐུན་མ་<line/>
རྣམས་དང༌། གཡུལ་ངོའི་མཚོན་དང༌། དུག་དང༌། མེ་དང༌། གཞན་གྱི་དཔུང་ལ་སོགས་པ་དགོས་པ་ནི། ཐེ་ཚོམ་མེད་པར་རེངས་པར་བྱེད་དོ། །དེ་ནས་བཅོམ་ལྡན་འདས་མ་མཆོག་<line/>
</page>
<page index="57" id="154A">༄༅། །ཏུ་གསང་བ་ལས་ཐམས་ཅད་ཡིད་བཞིན་ནོར་བུའི་འཁོར་ལོ་ཡིན་ཏ། སྔོན་དུ་བསྟན་པའི་ས་བོན་གྱི་ལྟེ་བར་འཁོར་ལོ་རྩིབས་བརྒྱད་པ་བྱས་ཏེ། དེ་ལ་<line/>
རྩིབས་བརྒྱད་པ་གོ་རིམ་བཞིན་དུ་ཨརྐྐ་མ་སི་ལ་སོགས་པའི་རིག་པ་བརྒྱད་བྲིས་ལ། བ་རཱ་ལི་ལ་སོགས་པའི་རྩ་བའི་སྔགས་སྐུལ་ཚིག་དང་བཅས་པ་ཕྱི་རོལ་གྱི་མུ་ཁྱུད་ལ་<line/>
བྲིའོ༑ ༑འཁོར་ལོའི་རྩི་བས་ལ་རིག་པའི་ལྷ་མོ་བྲིའོ། །དབུས་སུ་ནི། སྐུལ་ཚིག་དང་བཅས་པའི་མིང་བྲིས་ཏེ་ཞི་བ་དང༌། རྒྱས་པ་དང༌། དབང་དང༌། དགུག་པ་དང༌། གསད་པ་<line/>
དང༌། བསྐྲད་པ་དང༌། རེངས་པ་དང༌། དབྱེ་བ་དང༌། མངོན་སྤྱོད་ལ་སོགས་པའི་ལས་བྱེད་ན། མངོན་པར་འདོད་པའི་དབང་གིས་རིག་པའི་རྒྱལ་མོ་ཕྱོགས་སྐྱོང་མ་ཆེན་མོ་འདིས་<line/>
ཡིད་བཞིན་གྱི་ནོར་བུའི་མཆོག་སྒྲུབ་པ་པོ་རྣམས་གང་འདོད་པ་བྱེད་དོ། །འཕགས་མ་འོད་ཟེར་ཅན་མ་རིག་པའི་རྒྱལ་མོ་ཡིད་བཞིན་གྱི་ནོར་བུའི་འཁོར་ལོ་རྫོགས་སོ།། །།<line/>
དེ་ནས་གཞན་ཡང་བཤད་བྱ་བ། །འོད་ཟེར་ཅན་གྱི་རྟོག་པ་མཆོག །དང་པོ་གུར་གུམ་གྱིས་གྲོ་ག་ལ་བཅོམ་ལྡན་འདས་མ་གཡས་གཡོན་གཉིས་ཀྱི་རྡོ་རྗེ་ཕག་མོའི་ཞལ་<line/>
སྔོན་པོའི་ཞལ་འཇིགས་པ་བྲིས་ལ་འོ་མའི་ནང་དུ་བཅུག་ལ་དཀར་པོས་མཆོད་ཅིང་གོས་དཀར་པོ་བྲིས་པ་ནི། ཞི་བར་འགྱུར་རོ། །རྒྱས་པ་ལ་ནི། གིའུ་ཝང་དང་མར་བསྲེས་<line/>
</page>
<page index="58" id="154B">པས་བྲིས་ལ་ཁམ་སྐྱོད་ཁ་སྦྱར་གྱི་ནང་དུ་བཞག་སྟེ་ཆུའི་ནང་དུ་བཅུག་ན། རྒྱས་པར་འགྱུར་རོ། །ཉེ་བར་འཚེ་བ་ཐམས་ཅད་ལ་གཞོན་ནུ་མས་བཀལ་བའི་རས་ལ་ཀཱ་ར་བཱི་རའི་<line/>
སྨྱུ་གུས་གིའུ་ཝང་ལ་མངར་གསུམ་གྱི་ནང་དུ་བཅུག་སྟེ་སྔགས་བཟླས་པ་བྱས་ན། ཉེ་བར་འཚེ་བ་ཆེན་པོ་ལས་ཐར་པར་འགྱུར་རོ། །མངོན་སྤྱོད་ཀྱི་ལས་ལ་ནི། དུར་ཁྲོད་ཀྱི་<line/>
རས་སམ་མཚོན་གྱིས་བཅད་པའི་རས་ལ་དུག་ལ་སོགས་པས་བྲིས་ཏེ་ཆུ་དོགས་ཀྱི་ས་དང༌། རྒྱལ་པོའི་སྒོའི་ས་དང༌། ལམ་གྱི་བཞི་མདོའི་ས་དང༌། གླང་བུའི་རྭ་ལ་འབྱར་བའི་<line/>
ས་དང༌། བསྒྲུབ་བྱའི་ཆུ་བཏུང་བའི་ས་དང༌། ས་ལྔ་ལས་བསྒྲུབ་བྱའི་གཟུགས་བརྙན་བྱས་ཏེ་དེའི་ནང་དུ་བཅུག་ལ་ཚ་བའི་མར་གྱིས་བྱུགས་ཏེ་དུར་ཁྲོད་དུ་སྦས་ལ་ཧེ་རུ་ཀ་<line/>
གཡོན་བརྐྱང་བའི་ཞབས་ཀྱིས་མནན་ཤིང་ཁམས་གསུམ་རྣམ་པར་རྒྱལ་བའི་སྦྱོར་བ་དང་ལྡན་པས་སྔགས་བརྒྱ་ཕྲག་བརྒྱད་བཟླས་ན། དེ་མ་ཐག་ཏུ་འཆིའོ། །ཡང་ན་སེང་ལྡེང་<line/>
གི་ཕུར་བུས་བཏབ་ལ་དུར་ཁྲོད་ཀྱི་མེ་ལ་གདུངས་པར་བྱས་ན། དེ་མ་ཐག་ཏུ་འཆིའོ། །སྐྲོད་པ་ཡིན་ན། རས་དེ་ཉིད་ལ་བྱ་རོག་གི་སྨྱུ་གུས་ཁྱིའི་འོ་མ་དང༌། དྷ་དུ་རའི་ཁུ་བ་དང༌། དུར་<line/>
ཁྲོད་ཀྱི་སོལ་བ་དང་བསྲེས་པས་བྲིའོ། །འབྲས་ཀྱི་ཁུ་བ་ལ་གཟུགས་བརྙན་བྱས་ཏེ་དེའི་ནང་དུ་ལམ་གྱི་བཞི་མདོར་བརྐོས་ཏེ་སྦས་ལ་གཤིན་རྗེའི་གཤེད་ཀྱི་སྔགས་ཀྱི་རྣལ་འབྱོར་གྱི་<line/>
</page>
<page index="59" id="155A">༄༅། །གྱིས་བཟླས་པ་དྲན་ན། དཔག་ཚད་བརྒྱ་ཡིན་ཡང་མི་གནས་སོ། །དབྱེ་བ་ནི། གོས་དེ་ལ་འུག་པའི་སྒྲོའི་སྨྱུ་གུས་དེ་ཉིད་ཀྱི་སོལ་བས་འཁོར་ལོ་ལ་སོགས་པ་<line/>
བྲིས་ལ་ཆུ་ངོགས་གཉིས་ཀྱི་ལྷོའི་ཕྱོགས་ཀྱི་ས་བླངས་ལ་བསྒྲུབ་བྱའི་གཟུགས་བརྙན་བྱས་ལ་དེའི་ནང་དུ་བཙུག་སྟེ། དེ་ནས་གཉིས་རྒྱབ་སྤྲད་ལ་སྐྲའི་ཐེ་གུ་དཀྲི་བར་བྱའོ། །<line/>
དུར་ཁྲོད་དུ་བཞག་ལ་དེའི་སྟེང་དུ་ལྕི་བའི་ཉལ་ཉིལ་ལ་དུར་ཁྲོད་ཀྱི་ཤིང་གི་མེས་བསྲོ་ཞིང་གདུངས་པར་བྱས་ན། དེ་མ་ཐག་ཏུ་འཕྲོག་བྱེད་དང༌། ཆུང་མ་ཡང་འབྱེད་པར་བྱེད་<line/>
ན༑ ས་གཞིའི་སྐྱེ་འགྲོའི་བུད་མེད་ལྟ་སྨོས་ཀྱང་ཅི་དགོས། རེངས་པར་བྱེད་ན། གོས་དེ་ཉིད་ལ་ཡུང་བས་བྲིས་ལ་ཁུ་བ་སེར་པོ་ལ་བྱས་པའི་རྗེ་བཙུན་མའི་ལྟོ་བར་གཞུག་<line/>
པ་ནི༑ དེ་ལས་བྱས་པའི་བསྒྲུབ་བྱའི་གཟུགས་བརྙན་བཅུག་སྟེ་མེ་ཏོག་སེར་པོས་མཆོད་ན། ཞག་བདུན་གྱིས་དགྲ་ཆེན་པོ་ཡང་རེངས་པར་བྱེད་དོ། །གཞན་གྱི་དཔུང་རེངས་<line/>
པར་བྱེད་ན། དེ་གཉིས་ཀྱི་གོས་ལ་བྱི་བའི་ཁྲག་གིས་ཡལ་ག་བདུན་གྱི་སྨྱུ་གུས་བྲིས་ལ་དེ་ལ་ཕྱུགས་ཀྱི་རས་བཏོན་པའི་ས་དང༌། ལམ་བཞི་མདོའི་ས་དང༌། རྒྱལ་པོའི་སྒོའི་<line/>
ས་དང༌། ཆུ་ཀླུང་གི་ངོགས་གཉིས་ཀྱི་ས་ལས་ཚོགས་བདག་བྱས་ཏེ་དེའི་ལྟེ་བར་བཅུག་ནས་ལམ་གྱི་བཞི་མདོར་བརྐོས་ཏེ་སྦས་ལ་ཁམས་གསུམ་རྣམ་པར་རྒྱལ་བའི་རྣལ་<line/>
</page>
<page index="60" id="155B">འབྱོར་གྱིས་སྔགས་འདི་བཟླས་པར་བྱའོ། །དགུག་པ་ནི། བུད་མེད་ཀྱི་ཐོད་པ་ལ་གིའུ་ཝང་དང་ཕག་པའི་ཚིལ། བྱ་མཆིལ་པའི་གཤོག་པའི་སྨྱུ་གུས་བྲིས་ལས་ལ་མ་ལྷུང་པའི་ལྕི་<line/>
བས་དཀྱིལ་འཁོར་བྱས་ལ་སྐྲེའི་ཐི་གུ་ལྡན་པས་དེར་བཞག་ན། འགུགས་པར་བྱེད་དོ། །སྐུལ་ཚིག་དང་བཅས་པས་བཟླས་བརྗོད་བྱའོ། །རིལ་པོས་འགུགས་པ་ལ་ནི། དེ་ཁོ་ན་<line/>
བཞིན་དུ་བྲིས་ལ་དེའི་སྟེང་དུ་སེང་ལྡེང་གི་མེ་ལ་གདུངས་པར་བྱས་ན། དཔག་ཚད་བརྒྱན་གནས་ཀྱང་འགུགས་སོ། །སྐྱེས་པ་ནི། དེ་ཉིད་ཀྱི་ཐོད་པ་ལ་སྔོན་བཞིན་དུ་བྱའོ། །ཆར་མེད་<line/>
པའི་དུས་སུ་ཨུ་དུམ་བ་རའི་ཤིང་ལེབ་ལ་ཙནྡན་དཀར་པོ་ལ་རྨ་བྱའི་སྒྲོའི་སྨྱུ་གུས་འཁོར་ལོ་བྲིས་ལ་འོག་ཏུ་ཀླུའི་རྒྱལ་པོའི་གཟུགས་གྲོག་མཁར་གྱི་སས་བྱས་ལ་དྲི་ཞིམ་པོའི་<line/>
པདྨ་འདབ་མ་བརྒྱད་པའི་རྫིང་བུར་བཞག་ལ་ཀཱ་ར་བཱི་ར་དང༌། ནཱ་ག་པུས་པའི་མཆོད་པ་བྱའོ། །ནཱ་ག་བུས་པའི་ཕྱེ་མ་དང༌། གུ་གུལ་གྱི་བདུག་སྦོས་བསྲེགས་ལ་སྟོབས་པོ་ཆེའི་<line/>
རྣལ་འབྱོར་གྱིས་གནས་ལ་བསྒྲུབ་བྱའི་སྔགས་ཀྱི་ཡི་གེའི་མུའི་མཐའ་ཅན་དུ་བཟླས་ཤིང་ཤིང་ལེབ་དེ་ཉིད་བཟུང་ཞིང་བཅོམ་ལྡན་འདས་མ་འོ་མའི་མཚོར་གཤེགས་པར་བསམས་<line/>
ན༑ འཕྲལ་དུ་ཆར་འབེབས་སོ། །ཡང་ན་གལ་ཏེ་ཆར་མི་འབེབས་ན། དེའི་ཚེ་བཅོམ་ལྡན་འདས་མ་ལ་བློ་དང་ལྡན་པས་གཏུམ་པོའི་ས་བོན་གྱིས་བསྣུན་པར་བྱའོ། །རེངས་པ་ལ་ནི།<line/>
</page>
<page index="61" id="156A">༄༅། །ཁ་འོག་ཏུ་བལྟས་ལ་བཞག་སྟེ་ཐལ་བས་བསྣུན་པར་བྱའོ། །ཕན་ཚུན་དུ་མཐུན་པར་བྱ་བའི་སྦྱོར་བ་ནི། མ་ཏཾ་གའི་རས་ལ་དུར་ཁྲོད་ཀྱི་སོལ་བ་དང༌། ཀུ་<line/>
ཤའི་ཁུ་བས་འཁོར་ལོ་བྲིས་ལ་རྐང་པ་གཡོན་པས་མནན་ཏེ་སྐུད་པ་དང་ལྕགས་ཀྱུ་བཟུང་བའི་བརྡ་མཆོག་གིས་རྣལ་འབྱོར་གྱིས་ལ་དྲུད་པར་བྱའོ། །གཞན་ཡང་རིག་སྔགས་<line/>
གཅོད་པ་ནི། ཐུན་མོང་གི་རས་ལ་ཆུ་ཤིང་གི་ལོ་མའི་ཁུ་བས་ཆུས་ཁྱེར་བའི་ཤིང་གི་སྨྱུ་གུས་འཁོར་ལོ་བྲིས་ལ་གཅེར་བུ་སྐྲ་གྲོལ་བ་ཞི་བའི་གནས་སུ་འཁོར་ལོས་བསྒྱུར་བ་<line/>
ལྟ་བུའི་གོ་འཕང་གི་རྒྱལ་མཚན་གྱི་མགོ་ལ་བཞུགས་སུ་གསོལ་ལོ། །བཅིངས་པ་ལ་ནི། ས་ལ་སོགས་པ་ལ་སྒྲུབ་པ་བྱས་ལ་ཞི་བའི་གནས་སུ་དཀྱིལ་འཁོར་གྲུ་གསུམ་པའི་<line/>
དབུས་སུ་བྱི་ལའི་ཁྲག་གིས་འཁོར་ལོ་བྲིས་ལ་དེའི་ནང་དུ་བཅུག་སྟེ་མ་མོའི་ཁང་པར་སྦས་ན། ཕན་ཚུན་འབྱེ་ཞིང་མི་མཐུན་པ་ཆེན་པོར་འགྱུར་རོ། །རྨོངས་པར་བྱ་བ་ལ་ནི།<line/>
ཐོད་ལེ་ཀོར་གྱིས་བྱུགས་པ་ལ་དུག་གིས་སྦྲུལ་བྲིས་ཏེ་སྦྲུལ་མགོ་གསུམ་པ་གཡོན་པའི་ལག་པས་བཟུང་ནས་མདུན་དུ་དགྲ་ལ་བསྡིགས་པ། ཟླ་བ་དང་ཉི་མ་གཉིས་ལན་ཉི་<line/>
ཤུ་རྩ་གཅིག་ཏུ་གཡས་སུ་བསྐོར་བ་བསྒོམ་པར་བྱའོ། །སྤེལ་ཚིག་དང་བཅས་པའི་སྔགས་བཟླས་ཏེ་དབྱུག་པའི་སྟེང་གི་རྩེ་མོ་ལ་རྡོ་རྗེ་རྩེ་གསུམ་པ། འོག་གི་རྩེ་མོ་ལ་རྡོ་རྗེ་རྩེ་<line/>
</page>
<page index="62" id="156B">གཅིག་པ་བྱས་ན། རྐུན་མ་ལ་སོགས་པས་གནོད་པར་མི་འགྱུར་རོ། །དབྱུག་པ་དེ་འཇིགས་པ་ཆེན་པོ་ལ་ཡང་ཁྱེར་ཞིང་ཡི་གེ་དྲུག་པ་བཟླས་ན། འཇིགས་པ་ཐམས་ཅད་ལས་<line/>
ཡོངས་སུ་སྲུང་བར་འགྱུར་རོ། །འོག་ཏུ་ཟླ་བའི་དཀྱིལ་འཁོར་གྱི་སྟེང་དུ་ཡང་ཟླ་བའི་དཀྱིལ་འཁོར་ཨ་ལས་སྐྱེས་པ་དེར་བདག་ཉིད་ཡིབ་པར་བྱའོ། །འོད་ཟེར་ཅན་བདག་ལ་<line/>
སྐྱོབས་ཤིག་ཅེས་བྱ་བ་ལ་སོགས་པ་སྔོན་དུ་བསྟན་པའི་སྔགས་བཟླས་པ་བྱའོ། །ཟླ་བ་དང་ཉི་མ་ཕན་ཚུན་འོད་ཟེར་གཉིས་འདྲེས་པ་ནི། འཇིགས་པ་ཐམས་ཅད་ཀྱི་དུས་སུའོ། །<line/>
ཉལ་བའི་དུས་སུ་མལ་སྟན་ལ་འདུག་སྟེ་ཙྱེའི་ཡི་གེ་མངོན་པར་བྲིས་ལ་རྐང་པ་གཡོན་པར་བཞག་སྟེ་མི་བསྐྱོད་པ་བསྒོམ་པར་བྱའོ། །དེས་ནི། རྐུན་མས་མི་ཚུགས་ཏེ། བཅིངས་<line/>
ཏེ་རྨོངས་ནས་འདུག་གོ །ཡང་ན་བཅོམ་ལྡན་འདས་མ་ནི། ལས་ཀྱི་རྗེས་སུ་འབྲང་བའི་མདོག་ཡིན་ཏེ། དབང་ལ་ནི། དམར་པོ་ཕྱག་གཉིས་པ། གཞུ་དང་མདའ་བསྣམས་པའི་<line/>
ཕྱག་ཅན། ཉི་མའི་དཀྱིལ་འཁོར་ལ་གནས་པའོ། །ཞི་བ་ལ་ནི། དཀར་པོ་ཕྱག་བཞི་པ། གཅིག་ན་མཆོག་སྦྱིན་པ། གཉིས་པ་ན་རྡོ་རྗེ་དང༌། གཡོན་པའི་དང་པོ་ན་ཤིང་མྱ་ངན་<line/>
མེད་པའི་ཡལ་ག །གཉིས་པ་ན་མི་འཇིགས་པའི་ཕྱག་རྒྱ་མཛད་པ་པདྨ་དཀར་པོ་ལ་གནས་པའོ། །རྒྱས་པ་ལ་ནི། ཕྱག་བཞི་པ་ཅུང་ཟད་དཀར་བ། ཕྱག་གཉིས་པ་ན་དགྲ་སྟ་དང་<line/>
</page>
<page index="63" id="157A">༄༅། །ཞགས་པ་བསྣམས་པའོ། །བཅིངས་པ་གྲོལ་བར་བྱེད་པ་ནི། ལྗང་གུ་ཕྱག་གཉིས་པ། ཞགས་པ་དང་དགྲ་སྟ་བསྣམས་པའོ། །མངོན་སྤྱོད་ལ་ནི།<line/>
ནག་མོ་ཕྱག་བཞི་པ། གཡས་པ་ན་རལ་གྲི་དང་ཕྱག་གཞན་ཐོ་བའོ། །གཡོན་པ་ན་ཐོད་པའོ། །གཞན་སྡིགས་མཛུབ་བོ། །སྐྲོད་པ་ལ་ནི། དུ་བའི་མདོག་ཅན་ཕྱག་གཉིས་པ།<line/>
ཞགས་པ་དང་དགྲ་སྟའི་ཕྱག་གོ །དབྱེ་བ་ལ་ནི། སྔོན་མོ་ཕྱག་བཞི་པ། གཡས་ན་རལ་གྲི་དང་དབྱུག་པ། གཡོན་ན་ཐོད་པ་དང་མྱ་ངན་མེད་དོ། །རེངས་པ་ལ། མདོག་སེར་<line/>
ལ་ཕྱག་དྲུག་པ། གཡས་ན་རྡོ་རྗེ་དང་ཁབ་དང་མདའ། གཡོན་ན་ཞགས་པ་དང་གཞུ་དང་མྱ་ངན་མེད་པའི་ཡལ་གའོ། །གཞན་གྱི་དཔུང་རེངས་པར་བྱེད་པ་ལ། གཟུགས་<line/>
འབར་ཞིང་འཁྲུགས་པ་མི་བཟད་པ། ཕྱག་བཅུ་གཉིས་པ། སྣ་ཚོགས་པའི་ཕྱག་མཚན་འཆང་བ་ཞལ་དྲུག་པ། ཞབས་དྲུག་པ། དང་པོའི་ཞལ་དམར་པོ། གཡས་ནག་པོ།<line/>
གཡོན་པ་དཀར་པོ་ཅུང་ཞིག་ཁྲོ་བ་དང་བཅས་ཤིང་མཆེ་བ་གཙིགས་པའི་ཞལ་ལོ། །གཡོན་པ་སེར་པོ་ཅུང་ཞིག་བཞད་པའི་ཞལ་སངས་རྒྱས་ཀྱི་ཞལ་གཡོན་པའོ། །སྟེང་དུ་<line/>
ནི། ཕག་པའི་ཞལ་ལོ། །གཡས་ན་ནི། མདུང་ཐུང་དང༌། རྡོ་རྗེ་དང༌། མདའ་དང༌། དབྱུག་པ་དང༌། དགྲ་སྟ་དང༌། རལ་གྲི་བསྣམས་པའོ། །གཡོན་གྱི་དང་པོ་ན་སྡིགས་མཛུབ་དང༌།<line/>
</page>
<page index="64" id="157B">མྱ་ངན་མེད་ཀྱི་ཡལ་ག་དང༌། ཁ་ཊྰྭཾ་ག་དང༌། ཐོད་པ་དང༌། རྩ་གསུམ་པ་དང༌། མི་མགོ་འཆང་བའོ། །དགུག་པ་ལ་ནི། དཀར་པོ་ཕྱག་བཞི་པ། ཞལ་གསུམ་པ། གཡས་པ་ན་ལྕགས་<line/>
ཀྱུ་དང་མདའ། གཡོན་ན་ཞགས་པ་དང་ཐོད་པའོ། །དབུ་མ་ནི། གསེར་ལྟ་བུའི་མདོག །གཡས་པ་ནི། ནག་པ། གཡོན་དམར་བ། ཕན་ཆུན་མི་མཐུན་པར་བྱེད་པའི་དུས་སུ་ཞལ་<line/>
གཉིས་ནི། ནག་པོ་སྟེ། རྟ་དང༌། ཕག་གི་ཞལ་ལོ། །གཡས་ན་རལ་གྲི་དང་རྩེ་གསུམ་རྡོ་རྗེའོ། །གཡོན་ན་ཡི་དྭགས་དང་ཐོད་པའོ། །དེ་ལྟར་གཉི་ག་ཡང་སྟེ། གཞན་གྱི་རིག་སྔགས་<line/>
གཅོད་པ་ནི། ཏིང་ངེ་འཛིན་གྱི་ཕྱག་རྒྱ་དང་མྱ་ངན་མེད་ཀྱི་སྡོང་པོ་ལ་བརྟེན་པའོ། །ན་མོ་རཏྣ་ཏྲ་ཡཱ་ཡ། མས་ཙིཏྟེ། བ་ཏཱ་ཡེ། ཧྲྀ་ད་ཡ་བརྟྟ་བྱ་བ་མེ། ཏདྱ་ཐཱ། བཏྟཱ་ཡི། བ་དཱ་ལི། བ་<line/>
རཱ་ལི༑ བཱ་རཱ་ཧཱ་མུ་ཁི། སརྦ་དུཥྚཱ་ནཱཾ། ཙཀྵུརྨུ་ཁཾ། བནྡྷ་བནྡྷ། ཛམྦྷ་ཡ་ཛམྦྷ་ཡ། སྟམྦྷ་ཡ་སྟམྦྷ་ཡ། མོ་ཧ་ཡ་མོ་ཧ་ཡ། ཧྲཱིཿ་ཧཱུཾ་ཕཊ་སྭཱཧཱ། མའི་ཡི་གེ་ལས་ཁ་རུ་ཟླུམ་པོ་ཉི་མའི་<line/>
དཀྱིལ་འཁོར་རོ། །སའི་ཡི་གེ་ལས་མོག་བོ་དང་རྒྱབ་ཏུ་ཟླ་བའི་དཀྱིལ་འཁོར་རོ། །ཅིའི་ཡི་གེ་སྙིང་གར་བསྒོམ་པར་བྱའོ། །བ་ཏཱ་ལི་ནི། དཔུང་པ་གཡས་པ་ལའོ། །བ་དཱ་ལི་ནི། གཡོན་<line/>
པའི་དཔུང་པ་ལའོ། །བ་རཱ་ལི་ནི། གཡས་པའི་པུས་མོ་ལའོ། །བཱ་རཱ་ཧཱ་མུ་ཁི་ནི། གཡོན་པའི་པུས་མོ་ལའོ། །སརྦ་དུཥྚཱ་ནཱཾ་ཙཀྵུརྨུ་ཁཾ་བནྡྷ་བནྡྷ་ནི། གཡས་པའི་གཞོགས་<line/>
</page>
<page index="65" id="158A">༄༅། །ལའོ༑ ༑ཛམྦྷ་ཡ་ཛམྦྷ་ཡ་ནི། རྒྱབ་ཏུའོ། །སྟམྦྷ་ཡ་སྟམྦྷ་ཡ་ནི། གཡོན་པའི་གཞོགས་ལའོ། །མོ་ཧ་ཡ་མོ་ཧ་ཡ་ནི། ནུ་མ་གཉིས་ཀྱི་བར་ལའོ། །ཧྲཱིཿ་<line/>
ནི༑ ཡན་ལག་ཐམས་ཅད་ལ་དགོད་དོ། །ཧཱུཾ་ནི། གསལ་བར་བྱས་པ་ལའོ། །ཕཊ་ནི། ལོང་བར་བྱེད་པའོ། །སྭཱཧཱ་ནི། ཚིམ་པར་བྱེད་པའོ། །ཐལ་མོ་མཉམ་པར་བྱས་ལ་སྡིགས་<line/>
མཛུབ་གཉིས་ཀྱི་མཐེ་བོང་གཉིས་ཀྱི་བར་དུ་བཞག་པ་ནི། ཡན་ལག་གི་ཕྱག་རྒྱ་སྟེ། འདིས་ཡན་ལག་ཐམས་ཅད་ལ་ཆོ་ག་བྱའོ། །འོད་ཟེར་ཅན་འབྱུང་བའི་རྒྱུད་སྟོང་ཕྲག་<line/>
བཅུ་གཉིས་པ་ལས། མཆོག་ཏུ་ཤིན་ཏུ་ཡང་སྙིང་པོར་གྱུར་པའི་འོད་ཟེར་ཅན་གྱི་རྟོག་པ་བརྒྱ་ཕྲག་བདུན་པ་ཕྱུང་བ་རྫོགས་སོ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
