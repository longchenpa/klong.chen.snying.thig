<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="90" index="81"/>
<offset page="879" line="14" col="7"/>
<range start="1" end="8"/>
<title>འཕགས་པ་བེ་ཅོན་ཆེན་པོ་ཞེས་བྱ་བའི་གཟུངས། </title>
<section>རྒྱུད། </section>
<volume>ན</volume>
<status asof="31Jan2012">not checked</status>
</info>
<pageset>
<page index="1" id="441A">རྒྱ་གར་སྐད་དུ། ཨཱཪྻ་<line/>
མ་ཧཱ་ད་ཎྜ་ནཱ་མ་དྷཱ་ར་ཎཱི། བོད་སྐད་དུ། འཕགས་པ་བེ་ཅོན་ཆེན་པོ་ཞེས་བྱ་བའི་གཟུངས། སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་<line/>
སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་རྒྱལ་པོའི་ཁབ་ན་བྱ་རྒོད་ཕུང་པོའི་རི་ལ་དགེ་སློང་སྟེང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་<line/>
དང་ཐབས་ཅིག་ཏུ་བཞུགས་ཏེ། དེའི་ཚེ་ན་ཚེ་དང་ལྡན་པ་སྒྲ་གཅན་ཟིན་རྒྱལ་པོའི་ཁབ་ཀྱི་དུར་ཁྲོད་ཆེན་པོ་བསིལ་བའི་གནས་ན་བུད་ཤིང་ཆེན་པོ་ལྟ་བུའི་ཕྱོགས་ན་<line/>
</page>
<page index="2" id="441B">འདུག་གོ །དེར་འདི་ལྟ་སྟེ། ལྷའི་གདོན་རྣམས་དང༌། ལྷ་མ་ཡིན་གྱི་གདོན་རྣམས་དང༌། ཀླུའི་གདོན་རྣམས་དང༌། གནོད་སྦྱིན་གྱི་གདོན་རྣམས་དང༌། སྲིན་པོའི་གདོན་རྣམས་དང༌།<line/>
མི་འམ་ཅིའི་གདོན་རྣམས་དང༌། ལྟོ་འཕྱེ་ཆེན་པོའི་གདོན་རྣམས་དང༌། དྲི་ཟའི་གདོན་རྣམས་དང༌། མིའི་གདོན་རྣམས་དང༌། རླུང་ལྷའི་གདོན་རྣམས་དང༌། ཡི་དྭགས་ཀྱི་གདོན་<line/>
རྣམས་དང༌། འབྱུང་པོའི་གདོན་རྣམས་དང༌། ཤ་ཟའི་གདོན་རྣམས་དང༌། གྲུལ་བུམ་གྱི་གདོན་རྣམས་དང༌། གཟིག་རྣམས་དང༌། བྱ་རོག་རྣམས་དང༌། འུག་པ་རྣམས་དང་།གྲོག་སྦུར་<line/>
རྣམས་དང༌། སྡིག་སྦྲུལ་རྣམས་དང༌། གཞན་ཡང་མི་དང་མི་མ་ཡིན་པའི་སེམས་ཅན་རྣམས་ཀྱིས་ཚེ་དང་ལྡན་པ་སྒྲ་གཅན་ཟིན་ལ་ཤིན་ཏུ་གཙེས་སོ། །དེ་ནས་ཚེ་དང་ལྡན་པ་སྒྲ་<line/>
གཅན་ཟིན་བྱ་རྒོད་ཕུང་པོའི་རི་ག་ལ་བ་དང༌། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་བཅོམ་ལྡན་འདས་<line/>
ལ་ལན་གསུམ་བསྐོར་བ་བྱས་ནས་བཅོམ་ལྡན་འདས་ཀྱི་སྦྱན་སྔར་དུས་ཏེ་མཆི་མ་བླགས་སོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་སྒྲ་གཅན་ཟིན་ལ་བཀའ་སྩལ་<line/>
པ༑ སྒྲ་གཅན་ཟིན། ཁྱོད་ཅིའི་ཕྱིར་ངའི་མདུན་ན་འདུག་ནས་མཆི་མ་བླག །དེ་སྐད་ཅེས་བཀའ་སྩལ་པ་དང༌། བཅོམ་ལྡན་འདས་ལ་ཚེ་དང་ལྡན་པ་སྒྲ་གཅན་ཟིན་གྱིས་འདི་<line/>
</page>
<page index="3" id="442A">༄༅། །སྐད་ཅེས་གསོལ་ཏོ། །བཅོམ་ལྡན་འདས། བདག་རྒྱལ་པོའི་ཁབ་ཀྱི་དུར་ཁྲོད་ཆེན་པོ་བསིལ་བའི་གནས་ན་བུད་ཤིང་ཆེན་པོ་ལྟ་བུའི་ཕྱོགས་ན་མཆིས་ན།<line/>
དེར་ལྷའི་གདོན་རྣམས་དང༌། ལྷ་མ་ཡིན་གྱི་གདོན་རྣམས་དང༌། ཀླུའི་གདོན་རྣམས་དང༌། གནོད་སྦྱིན་གྱི་གདོན་རྣམས་དང༌། སྲིན་པོའི་གདོན་རྣམས་དང༌། མི་འམ་ཅིའི་<line/>
གདོན་རྣམས་དང༌། དྲི་ཟའི་གདོན་རྣམས་དང༌། ལྟོ་འཕྱེ་ཆེན་པོའི་གདོན་རྣམས་དང༌། མིའི་གདོན་རྣམས་དང༌། རླུང་ལྷའི་གདོན་རྣམས་དང༌། ཡི་དྭགས་ཀྱི་གདོན་རྣམས་དང༌།<line/>
འབྱུང་པོའི་གདོན་རྣམས་དང༌། ཤ་ཟའི་གདོན་རྣམས་དང༌། གྲུལ་བུམ་གྱི་གདོན་རྣམས་དང༌། གཟིག་རྣམས་དང༌། བྱ་རོག་རྣམས་དང༌། འུག་པ་རྣམས་དང༌། གྲོག་སྦུར་རྣམས་<line/>
དང༌། སྡིག་སྦྲུལ་རྣམས་དང༌། གཞན་ཡང་མི་དང་མི་མ་ཡིན་པའི་སེམས་ཅན་རྣམས་ཀྱིས་བདག་ལ་ཤིན་ཏུ་གཙེས་ལགས་མོད། དེ་ནས་བཅོམ་ལྡན་འདས་ཀྱིས་ཚེ་དང་ལྡན་<line/>
པ་སྒྲ་གཅན་ཟིན་ལ་བཀའ་སྩལ་པ། སྒྲ་གཅན་ཟིན། ཁྱོད་ཀྱིས་བེ་ཅོན་ཆེན་པོའི་གཟུངས་ཀྱི་རིག་སྔགས་འཁོར་བཞི་པོ་དགེ་སློང་རྣམས་དང༌། དགེ་སློང་མ་རྣམས་དང༌།<line/>
དགེ་བསྙེན་རྣམས་དང༌། དགེ་བསྙེན་མ་རྣམས་བསྲུང་བ་དང༌། བསྐྱབ་པ་དང༌། སྦ་བ་དང༌། ཡུན་རིང་པོའི་དོན་དང༌། ཕན་པ་དང༌། བདེ་བར་འགྱུར་བ་འདི་ཟུངས་ཤིག།<line/>
</page>
<page index="4" id="442B">ཏདྱ་ཐཱ༑ ཨངྒཱ། བངྒཱ། ཏངྒཱ། ཏ་རངྒཱ། ས་རཱ་ས་རཱ། ཏ་རངྒཱ་སྭ། ས་ད་ད་ས། ཛ་དྷ་རཱ། ཨཀྐ་རེ། ཨ་ར་བཱི་རཱ། ཏ་ར་བཱི་རཱ། ཀ་ར་བཱི་རཱ། ཀརྐ་ར་བཱི་རཱ། ཙུ་རུ་བཱི་རཱ། ཙུ་རུ་ཙུ་རུ་བཱི་རཱ། ཨིནྡྲ། ཨིནྡྲ་<line/>
ཀི། ས་ར་ཧ་ན་ས། ཧ་ན་ས་ཀི་ས་ར། མི་ཙི་རེ་ལཱ། མ་ཧཱ་མིཙྪ། བ་ཧཱ་མིཙྪ། བ་ཧི་ཥི་ཀཱ་ཀ །ཀ་ལིཙྪ་ཀཱ་ཨཾ་གེ་ཛ་ཡི། ཛ་ཡེ་ལི་ཀཱ། ཨེ་ལཱ། ཙིནྟ། ལི་ལེ། ཏི་ལེ་ཏི་ལེ། སུ་མ་ཏི། བུ་སུ་མ་<line/>
ཏི༑ ཙུ་ལུ་ནནྚེ། ཙུ་ལུ་ཙུ་ལུ་ནནྚེ། ཙུ་ལ་ན་ཊེ། ཀུ་ན་ཏེ། ཧ་རཱ་ཊ་ཀི། ན་རཱི་ཊ་ཀི་ཏ། གཽ་རི། གནྡྷ་རི། དྷཱ་ར་ཎེ། དྷཱ་ར་ཎེ། ཨུཥྚ། པི་པཱི་ལི་ཀ །ཨུཥྚ། པ་པི་ལ་ཀེ །ཀ་རཱ་ཀརྛི་ཀེ། ཀ་ཀེ་ལེ།<line/>
ཙ་ལ་ནནྚི། ཀ་གི་མ་ལེ་ལ་མ་ཏི། རཀྵ་མ་ཏི། བཱ་ལ་ཀུ་ལེ། བ་ཏ་ས་ལེ། ཨུ་ན་མི་ལེ། ཏ་ར་བཱི་རེ། ཏ་ར་ཏ་ར་བཱི་རེ། ཀུ་རུ་བཱི་རེ། ཀུ་རུ་ཀུ་རུ་བཱི་རེ། ཙུ་རུ་བཱི་རེ། ཙུ་རུ་བཱི་རེ། ཙུ་རུ་ཙུ་རུ་བཱི་རེ།<line/>
མ་ཧཱ་བཱི་རེ། ཨི་ར་མ་ཏི། བ་ར་མ་ཏི། རཀྵ་མ་ཏི། སརྦ་ཨརྠ་སཱ་དྷ་ནི། པ་ར་མ་སུ་ར་སཱ་དྷ་ནི། ཨ་པྲ་ཏི་ཧ་ཏེ། རྒྱལ་པོ་དབང་པོ་དང༌། རྒྱལ་པོ་ཟླ་བ་དང༌། རྒྱལ་པོ་གཤིན་རྗེ་དང༌། རྒྱལ་<line/>
པོ་རླུང་ལྷ་དང༌། རྒྱལ་པོ་གཟི་ཅན་དང༌། རྒྱལ་པོ་ནོར་རྒྱས་ཀྱི་བུ་དང༌། རྒྱལ་པོ་བེ་ཅོན་དང༌། རྒྱལ་པོ་བེ་ཅོན་མོ་དང༌། རྒྱལ་པོ་ཚངས་པ་སྟོང་ལྡན་དང༌། སངས་རྒྱས་བཅོམ་ལྡན་<line/>
འདས་ཆོས་ཀྱི་རྗེ་དང༌། ཆོས་ཀྱི་རྒྱལ་པོ་འཇིག་རྟེན་ལ་ཐུགས་བརྩེ་བ་བླ་ན་མེད་པས་བདག་ལ་སྲུང་དུ་གསོལ། ཡོངས་སུ་བསྐྱབ་པ་དང༌། ཡོངས་སུ་གཟུང་བ་དང༌། ཡོངས་<line/>
</page>
<page index="5" id="443A">༄༅། །སུ་བསྐྱང་བ་དང༌། ཞི་བ་དང༌། བདེ་ལེགས་སུ་འགྱུར་བ་དང༌། ཆད་པ་སྤང་བ་དང༌། མཚོན་ཆ་སྤང་པ་དང༌། དུག་གསད་པ་དང༌། དུག་གཞིལ་བ་དང༌། མཚམས་<line/>
གཅད་པ་དང༌། ས་བཅིང་བ་མཛད་དུ་གསོལ། ཏདྱ་ཐཱ། ཨི་ལ་མེ་ལེ་ཏ་ས་ལཱ། ཨི་ར་མ་ཏི། བི་ར་མ་ཏི། ཙ་ལ་མ་ཏི། ཕུ་རུ་མ་ཏི། ཕུ་རུ་ཕུ་རུ། ཕུ་རུ་ཕུ་རུ། པ་ར་ཁུ་རུ་རུ། ཁུ་རུ་<line/>
མ་ཏི༑ བྷུ་མི་མཎྜེ། ཀ་ལི་ཀེ། ཙཎྜཱ་ལི། ཨ་ཀི་ས་རཱ་ལེ། ཨི་ཡཱ་སཱ། ས་ལ་མ་ཏོ་ཧུ་ལེ། སྠཱུ་ལེ། ཤ་ལེ་ཛ་ཡ། སྠཱུ་ལེ། ཙ་ལ་ནཱ་ཊི། ཙ་ལ་ནཱ་ཊི། ནཱ་གཱ་ནཱཾ་དྷ་ར་ཎི། གོ་ར་ཧི་ཎི། གོ་ལེ་<line/>
ཧི་ཧེ༑ ཨཎྜ་རེ། པཎྜ་རེ། ཀེ་ཡུ་རེ། ཀེ་ཏུ་མ་ཏི། བྷུ་ཏཾ་ག་མེ། དྷུ་ཏ་པ་ཏི། དྷེ་ཪྻ་མ་ཧཱ་བ་ལེ་།ཨ་ཙུཎྜེ། ཨ་ཙུ་རུནྡྷེ། དྷ་རནྡྷ་ར། ཛ་ཡ་ལི་ཀཱ། ཛ་ལེ་གོ་རོ་ཧ་ནི་ཙ་ར། ཧུ་རུ་ཧུ་རུ།<line/>
རུནྡྷུ་རུནྡྷུ། ཧུ་རུ། དྷུ་མ་ཏི། དྷ་རནྡྷ་དྷ་རེ། བི་ཤྭ་མ་ཏི། ནཱ་ཤ་ནི། བནྡྷ་ནི། མོ་ཙ་ནི། བི་མོ་ཙ་ནི། སཱ་དྷ་ནི། ཤོདྷ་ནི། བི་ཤོ་དྷ་ནི། སཾ་གི་ར་ཎི། མན་ཐཱི་ར་ཎི། ཨ་ཙྪཏྟ་ནི། ས་དྷུ་ཏ་<line/>
ར་མ་ཎེ༑ ཏ་ར་ཏ་ར་མ་ཎེ། ཧ་ར་ཧ་ར། བནྡྷུ་མ་ཏི་།ཧི་རི་ཧི་རི། གེ་ལི་རེ་ལེ། ཧུ་རུ་ཧུ་རུ། བངྒ་ལེ་སྭཱཧཱ། སངས་རྒྱས་བཅོམ་ལྡན་འདས་རྣམས་ལ་ཕྱག་འཚལ་ལོ། །སྒྲ་<line/>
གཅན་ཟིན། བེ་ཅོན་ཆེན་པོའི་གཟུངས་ཀྱི་རིག་སྔགས་བརྒྱ་རྩ་བཅུ་པ་འདི་སྐུད་པ་ལ་མདུད་དེ་ལག་པ་ལ་བཏགས་སམ། མགུལ་དུ་བཏགས་ན། ཀུན་ནས་དཔག་<line/>
</page>
<page index="6" id="443B">ཚད་བཅུ་ཁོར་ཡུག་ཏུ་བེ་ཅོན་རྣམས་དང༌། མེ་ཏོག་རྣམས་དང༌། ཕྱག་རྒྱ་རྣམས་ཀྱིས་དེ་སྲུང་བ་བྱས་པར་འགྱུར་རོ། །དེ་ལ་མི་དང་མི་མ་ཡིན་པ་རྣམས་ཀྱིས་མི་ཚུགས་པར་འགྱུར་རོ།།<line/>
མཚོན་དང༌། དུག་དང༌། ནད་དང༌། རིམས་ནད་དང༌། རིམས་དྲག་པོ་དང༌། རིག་སྔགས་དང༌། གསང་སྔགས་དང༌། རོ་ལངས་དང༌། ཁྲོ་གཏུམ་དང༌། མེ་དང༌། ཆུས་འཆི་བའི་དུས་བྱེད་<line/>
པར་མི་འགྱུར་རོ། །རིག་སྔགས་དང༌། གསང་སྔགས་དང༌། སྦྱོར་བ་རྣམས་ལེགས་པར་སྦྱོར་བ་ཐམས་ཅད་ཀྱི་མ་གྲུབ་པ་རྣམས་གྲུབ་པར་བྱེད་པའོ། །གྲུབ་པ་རྣམས་ཀྱང་ཆུད་<line/>
མི་ཟ་བར་བྱེད་པའོ། །ཕ་རོལ་གྱི་སྦྱོར་བ་འཆིང་བའོ། །ཕ་རོལ་གྱིས་བཅིངས་པ་ལས་གྲོལ་བར་བྱེད་པའོ། །ནད་དང༌། མྱ་ངན་དང༌། བགེགས་རྣམ་པར་འཇིག་པར་བྱེད་པའོ། །<line/>
འཐབ་པའི་རྙོག་པ་རབ་ཏུ་ཞི་བར་བྱེད་པའོ། །གདོན་ཐམས་ཅད་ཟློག་པར་བྱེད་པའོ། །གདོན་གང་གིས་གཏོང་བ་དེའི་མགོ་ཨརྫ་ཀའི་དོག་པ་བཞིན་དུ་མགོ་ཚལ་པ་བདུན་དུ་འགས་<line/>
སོ༑ ༑གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེ་ཡང་རྡོ་རྗེ་འབར་པ། ཀུན་ཏུ་འབར་བ། ཀུན་ཏུ་རབ་ཏུ་འབར་བ་མེ་ལྕེ་གཅིག་ཏུ་གྱུར་པས། དེའི་མགོ་ཨརྫ་ཀའི་དོག་པ་བཞིན་<line/>
དུ་ཚལ་པ་བདུན་དུ་འགས་སོ། །རྒྱལ་པོ་ཆེན་པོ་བཞི་ཡང་ལྕགས་ཀྱི་འཁོར་ལོ་སྦུ་གྲིའི་སོ་ལྟ་བུའི་མཚོན་གྱིས་ཕུང་བར་བྱེད་དོ། །གནོད་སྦྱིན་གྱི་འཇིག་རྟེན་དེ་ནས་ཤི་<line/>
</page>
<page index="7" id="444A">༄༅། །འཕོས་ནས་ལྕང་ལོ་ཅན་གྱི་ཕོ་བྲང་འཁོར་དུ་གནས་པ་མི་འཐོབ་བོ། །སྒྲ་གཅན་ཟིན། རྒྱལ་པོ་དང༌། མི་རྒོད་དང༌། མེ་དང༌། ཆུ་དང༌། མཚོན་ཆ་དང༌། འབྲོག་<line/>
དང༌། དགོན་པ་དང༌། རི་དང༌། མྱ་ངམ་དུ་སོང་བ་གང་གིས་བེ་ཅོན་ཆེན་པོའི་གཟུངས་ཀྱི་རིག་སྔགས་འདི་ལན་གཅིག་བརྗོད་ན། སྡིག་པ་ཐམས་ཅད་ལས་རབ་ཏུ་ཐར་བར་<line/>
འགྱུར་རོ། །སྒྲ་གཅན་ཟིན། བེ་ཅོན་ཆེན་པོའི་གཟུངས་ཀྱི་རིག་སྔགས་འདི་སངས་རྒྱས་བཅོམ་ལྡན་འདས་གངྒཱའི་ཀླུང་དགུ་བཅུ་རྩ་གཅིག་གི་བྱེ་མ་སྙེད་ཀྱིས་གསུངས་<line/>
པ༑ གསུང་བ། གསུང་བར་འགྱུར་བ། གྲུབ་པ་མཆོག་ཏུ་གྱུར་པ། གཞན་གྱིས་མི་ཐུབ་པ། ལྷ་དང༌། ཀླུ་དང༌། དྲི་ཟ་ལ་སོགས་པས་བསྟོད་པ། འབྱུང་པོ་ཐམས་ཅད་ཀྱིས་<line/>
ཡོངས་སུ་བཟུང་བ་སྟེ། བདག་དང་སེམས་ཅན་ཐམས་ཅད་གནོད་པ་ཐམས་ཅད་ལས་བདེ་བར་གྱུར་ཅིག །ནད་མེད་པ་དང༌། འཇིགས་པ་མེད་པར་གྱུར་ཅིག །བཅོམ་ལྡན་<line/>
འདས་ཀྱིས་དེ་སྐད་ཅེས་བཀའ་སྩལ་ནས་ཚེ་དང་ལྡན་པ་སྒྲ་གཅན་ཟིན་ཡི་རང་སྟེ་བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་པ་བེ་ཅོན་ཆེན་<line/>
པོ་ཞེས་བྱ་བའི་གཟུངས་རྫོགས་སོ།། །།རྒྱ་གར་གྱི་མཁན་པོ་ཛི་ན་མི་ཏྲ་དང༌། དཱ་ན་ཤཱི་ལ་དང༌། ཞུ་ཆེན་གྱི་ལོཙྪ་བ་བནྡྷེ་ཡེ་ཤེས་སྡེས་བསྒྱུར་ཅིང་ཞུས་ཏེ་<line/>
</page>
<page index="8" id="444B">སྐད་གསར་བཅད་ཀྱིས་ཀྱང་བཅོས་ནས་གཏན་ལ་ཕབ་པ། <line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
