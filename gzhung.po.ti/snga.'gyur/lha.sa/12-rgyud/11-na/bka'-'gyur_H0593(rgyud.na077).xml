<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="90" index="77"/>
<offset page="862" line="25" col="10"/>
<range start="1" end="3"/>
<title>འཕགས་པ་བར་དུ་གཅོད་པ་ཐམས་ཅད་སེལ་བའི་གཟུངས་སྔགས། </title>
<section>རྒྱུད། </section>
<volume>ན</volume>
<status asof="31Jan2012">not checked</status>
</info>
<pageset>
<page index="1" id="432B">རྒྱ་གར་སྐད་དུ། ཨཱཪྻ་སརྦ་<line/>
</page>
<page index="2" id="433A">༄༅། །ཨནྟ་ར་སཾ་གྲ་ས་དྷཱ་ར་ཎི་མནྟྲ། བོད་སྐད་དུ། འཕགས་པ་བར་དུ་གཅོད་པ་ཐམས་ཅད་སེལ་བའི་གཟུངས་སྔགས། སངས་རྒྱས་དང༌། བྱང་ཆུབ་སེམས་དཔའ་<line/>
ཐམས་ཅད་ལ་ཕྱག་འཚལ་ལོ། །བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེ་ལ་བཀའ་སྩལ་པ། ཕྱག་ན་རྡོ་རྗེ། གཟུངས་སྔགས་<line/>
འདི་སུ་འཛིན་པ་དང༌། འཆང་བ་དང༌། བཟླས་བརྗོད་བྱེད་པ་དེ་ལ་ནི། དུག་དང༌། མཚོན་གྱིས་འཆི་བ་དང༌། ལྟོགས་པ་དང༌། མཚོན་བརྒྱབ་པ་དང༌། གཅན་གཟན་མ་རུངས་<line/>
པས་ཟ་བ་དང༌། མེས་ཚིག་པ་དང༌། ཆུར་འཆི་བ་དང༌། འགོ་བའི་རིམས་གཞན་ཡང་བ་དང༌། མཛེའི་ནད་དང༌། གསོར་མི་རུང་བའི་ནད་ཡང་བ་དང༌། གཡང་ལ་ལྷུང་བ་དང་<line/>
གཞན་གྱི་བྱད་དང༌། ཟས་ཀྱིས་བརྣངས་པ་དང༌། བདག་རང་གིས་གསོད་པ་དང༌། དེ་ལྟར་གཤིས་ངན་དུ་འཆི་བ་བཅུ་གསུམ་གྱིས་རྐྱེན་བྱེད་པར་མི་འགྱུར་རོ། །ཕྱག་ན་<line/>
རྡོ་རྗེ། གཟུངས་སྔགས་འདི་སུ་འཛིན་པ་དང༌། འཆང་བ་དང༌། བཟླས་བརྗོད་བྱེད་པ་དེ་ལ་ནི། ས་དང་ནམ་མཁའ་ལ་གནས་པའི་བགེགས་དྲེགས་པ་ཅན་མ་རུངས་པ་<line/>
རྣམས་ཀྱིས་ཀྱང་གླགས་རྙེད་པར་མི་འགྱུར་རོ། །ཕྱག་ན་རྡོ་རྗེ། གཟུངས་སྔགས་འདི་སུ་འཛིན་པ་དང༌། འཆང་བ་དང༌། བཟླས་བརྗོད་བྱེད་པ་དེ་ལ་ལས་ཀྱི་སྒྲིབ་པ་དང༌།<line/>
</page>
<page index="3" id="433B">ཉོན་མོངས་པའི་སྒྲིབ་པ་དང༌། ཤེས་བྱའི་སྒྲིབ་པ་ཐམས་ཅད་བྱང་ཤིང་དག་སྟེ། བདེ་བ་ཅན་གྱི་འཇིག་རྟེན་དུ་སྐྱེ་བར་འགྱུར་རོ། །ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། ཨ་པྲ་ཏི་<line/>
ཧ་ཏ་བ་ལ་ཧཱུཾ་ཕཊ། སརྦ་བིགྷྣཾ་ཨནྟ་ར་ཡ་བི་ནཱ་ཤ་ཀ་ར་མཱ་ར་ཡ་ཧཱུཾ་ཕཊ། ཅེས་བརྒྱ་རྩ་བརྗོད་ན་འགྲུབ་བོ། །ངེས་པར་འགྲུབ་བོ། །ཞེས་གསུངས་སོ། །འཕགས་པ་བར་དུ་གཅོད་པ་<line/>
ཐམས་ཅད་སེལ་བའི་གཟུངས་རྫོགས་སོ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
