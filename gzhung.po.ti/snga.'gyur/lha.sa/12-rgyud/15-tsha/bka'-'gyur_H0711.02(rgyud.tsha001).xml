<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="96" index="1"/>
<offset page="0" line="0" col="0"/>
<range start="1" end="190"/>
<title>རལ་པ་གྱེན་བརྫེས་ཀྱི་རྟོག་པ་ཆེན་པོ་བྱང་ཆུབ་སེམས་དཔའ་ཆེན་པོའི་རྣམ་པར་འཕྲུལ་པ་ལེའུ་རབ་འབྱམས་ལས་བཅོམ་ལྡན་འདས་མ་འཕགས་མ་སྒྲོལ་མའི་རྩ་བའི་རྟོག་པ་ཞེས་བྱ་བ། </title>
<section>རྒྱུད། </section>
<volume>ཚ</volume>
<status asof="31Jan2012">not checked</status>
</info>
<pageset>
<page index="1" id="1B">༄༅༅། །དེ་ནས་ཡང་བཅོམ་ལྡན་འདས་དེ་བཞིན་གཤེགས་པ་ཤཱཀྱ་<line/>
ཐུབ་པ་ཐམས་ཅད་དང་ལྡན་པའི་འཇིག་རྟེན་གྱི་ཁམས་ལ་སངས་རྒྱས་ཀྱི་སྤྱན་<line/>
གྱིས་ཡང་དག་པར་གཟིགས་ནས་འཁོར་གྱི་དཀྱིལ་འཁོར་གྱི་དབུས་སུ་སོན་<line/>
པའི་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་<line/>
</page>
<page index="2" id="2A">༄༅༅། །ཕྱུག་ལ་བཀའ་སྩལ་པ། མི་དང་འབྱུང་པོའི་དབུས་གནས་པའི། །སེམས་<line/>
ཅན་རྣམས་ལ་རྗེས་བརྩེ་བས། །དཀྱིལ་འཁོར་ལས་ཅན་ཐམས་ཅད་ནི། །སེམས་དཔའ་<line/>
ཆེན་པོ་སྨྲོས་ཤིག་སྨྲོས། །སྒྲོལ་མའི་དཀྱིལ་འཁོར་ལྷ་རྣམས་དང༌། །ཕུན་ཚོགས་ཐམས་<line/>
ཅད་མངོན་པར་འཕེལ། །སྒྲུབ་པོ་རྣམས་ལ་ཕན་པ་ཡི། །དོན་ཕྱིར་འདྲེན་པས་རྒྱས་པར་<line/>
སྨྲོས༑ ༑ངོ་མཚར་རྨད་བྱུང་ཐམས་ཅད་ཀྱི། །ལུས་ཅན་བར་མར་གྱུར་པ་རྣམས། །ཁྱོད་ཀྱི་<line/>
</page>
<page index="3" id="2B">ཚིག་གི་མཆོག་གྱུར་པ། །འབྱུང་འགྱུར་དེ་དག་ཐོས་ནས་ནི། །མྱུར་དུ་ལྷ་རྣམས་སྒྲུབ་པ་ལ། །སེམས་ཅན་གང་དུ་རབ་ཞུགས་<line/>
པ༑ ༑དེ་ཉིད་དུ་ནི་སྔར་བཤད་པ། །བྱང་ཆུབ་སེམས་དཔའ་བློ་ལྡན་དང༌། །སངས་རྒྱས་བྱེ་བ་སྟོང་རྣམས་ཀྱིས། །ཐམས་<line/>
ཅད་དེ་ལ་རྗེས་ཡི་རང༌། །དཀྱིལ་འཁོར་སྡིག་པ་ཀུན་འཇོམས་པ། །དངོས་གྲུབ་ཀུན་བྱེད་དགེ་བ་ནི། །སེམས་ཅན་རྣམས་<line/>
ཀྱི་མགོན་པོས་སྨྲོས། །སྒྲོལ་མའི་དཀྱིལ་འཁོར་ཁྱོད་ཀྱི་ཚིག །སེམས་ཅན་ཆོ་ག་ཡང་དག་འགྱུར། །དཀྱིལ་འཁོར་གང་<line/>
འདི་ཐོས་ནས་ནི། །རབ་ཏུ་དད་པ་སྐྱེ་བར་འགྱུར། །དཔལ་མིན་འཇོམས་ཤིང་ཞི་བ་དང༌། །དེ་བཞིན་ནད་དང་དགྲ་འཕྲོག་ཅིང༌། །<line/>
དཀྱིལ་འཁོར་སེམས་ཅན་ཐམས་ཅད་ཀྱི། །གཟི་བརྗིད་སྟོབས་ནི་རྣམ་པར་འཕེལ། །མཐོང་ངམ་ཐོས་ནས་དེ་ནས་ནི། །<line/>
</page>
<page index="4" id="3A">༄༅། །རབ་ཏུ་དད་པ་སྐྱེད་པར་བྱེད། །གང་ཡིན་དེ་རྣམས་བདག་གིས་ནི། །སངས་རྒྱས་ཀུན་གྱི་བྱང་ཆུབ་ནི། །ཐོབ་<line/>
པའི་ཆེད་དུའང་ལུང་བསྟན་ཏོ། །མ་འོངས་སངས་རྒྱས་འབྱུང་འགྱུར་བ། །འཇིག་རྟེན་མགོན་པོ་རྣམས་ཀྱང་ནི། །རྗེས་སུ་ཡི་རང་འགྱུར་<line/>
བ་ཡིན། །དཀྱིལ་འཁོར་ཕུན་ཚོགས་འཕེལ་བྱེད་པ། །དེ་བཞིན་ཡོན་ཏན་ཀུན་སྡུད་པ། །སྒྲོལ་མའི་དཀྱིལ་འཁོར་རྨད་བྱུང་བ། །སེམས་<line/>
དཔའ་ཆེན་པོ་འཇིག་རྟེན་མགོན། །ཡང་དག་བཀའ་ཡིས་སྨྲོས་ཤིག་སྨྲོས། །དེ་སྐད་ཅེས་བཀའ་སྩལ་པ་དང༌། བྱང་ཆུབ་སེམས་<line/>
དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་སྟན་ལས་ལངས་ནས་བླ་གོས་ཕྲག་པ་གཅིག་ཏུ་བྱས་ནས་<line/>
པུས་མོ་གཡས་པའི་ལྷ་ངས་ལ་བཙུགས་ཏེ། བཅོམ་ལྡན་འདས་གང་ན་བ་དེར་ཐལ་མོས་ཕྱག་བཙལ་ནས་བཅོམ་ལྡན་འདས་<line/>
</page>
<page index="5" id="3B">ཤཱཀྱ་ཐུབ་པ་ལ་ཐ་མི་དད་པའི་ཚིགས་སུ་བཅད་པས་བསྟོད་པའི་ཚིག་གིས་མངོན་པར་བསྟོད་དོ། །ཤཱཀྱའི་རྒྱལ་པོ་ལྷ་ཡི་རྒྱལ། །ཕུན་ཚོགས་ཡོན་ཏན་དུ་མ་ཅན། །རབ་བསྔགས་རྫུ་<line/>
འཕྲུལ་རབ་མ་ཉམས། །རྒྱུན་ཏུ་དཀར་བའི་གོས་དང་ལྡན། །མཆོད་སྡོང་ཞལ་ནི་འདམ་སྐྱེས་དྲི། །བློ་བཟང་སྙིང་པོ་བརྟན་པ་འཛིན། །གང་ཕྱིར་ཁྱོད་ནི་ཕུན་ཚོགས་ཉིན། །འདི་ནི་འགྲོ་<line/>
བ་དེ་དག་གི །དགའ་བས་དགའ་བར་བྱེད་པ་ནི། །མགོན་པོ་ལྷ་རྣམས་ཀྱི་ནི་སྟེ། །རང་བཞིན་དྲན་པས་ཀུན་ཏུ་སྣང༌། །དེ་ཡི་ཚིག་ནི་རབ་རིག་པ། །དཔའ་དེ་ཆགས་པ་ཟད་པ་ཉིད། །<line/>
འབྲས་བུ་གསུམ་ཉིད་འཛིན་པར་བྱེད། །དེ་དེ་བཞིན་དུ་དེ་ཡིས་ནི། །ལྷ་ཡི་མཛེས་མས་ཀུན་བསྲུངས་པ། །བརྒྱད་ཀྱིས་འདི་ནི་དབང་ཞལ་ལས། །སྐྱེས་པའི་དཔའ་བོར་རབ་<line/>
སྟོབས་དང༌། །གཡོ་བའི་སྤྲོ་དགའི་དབང་པོ་དང༌། །ཀུན་ནས་གསེར་གྱི་རི་དང་ལྡན། །ཅོད་པ་ན་ཡང་ནི་ལྷན་ཅིག་གདན། །ལྷ་དང་ལྷ་མིན་ལྷར་བཅས་པའི། །ལྷག་པའི་ཐེག་<line/>
པ་ཐམས་ཅད་ཀྱི། །འཇིག་རྟེན་པར་དོའི་སྲིད་པ་དང༌། །སྐྱེ་བ་ཁྱོད་ཀྱི་སྲོག་ལ་སོགས། །བྱུང་བ་མཛེས་ལྡན་རང་ཉིད་ཀྱི། །འདི་ཡི་མིག་ནི་དགའ་བ་སྟེ། །གང་རྣམས་ཟླ་བ་ལྟ་<line/>
བུར་དཀར། །ལྷ་རྣམས་ཀྱིས་བཟུང་རི་བོང་ཅན། །ཀུནད་དུ་ཀུ་དཀར་པོ་ཡི། །གོས་ནི་མནབས་ཉིད་ཙ་ཀོ་ར། །བརྒྱ་བྱིན་འདབ་བརྒྱ་པ་ཡི་མིག །ས་སྲུངས་ཕྲག་པར་ཕྱོགས་གཅིག་<line/>
</page>
<page index="6" id="4A">༄༅། །འགྲོ་༑བླ་མའི་རི་ལ་རི་བོང་ཅན། །རྒྱལ་པོའི་དཔུང་ལྡན་བརྒྱ་བྱིན་ནི། །མིག་བརྒྱ་བརྩོན་འགྲུས་མ་ཉམས་པས། །གྲངས་དང་ཆུ་གཏེར་ཆུ་འབྱིན་<line/>
པ༑ ༑ཚོགས་ཀྱི་སྒྲ་ནི་དགའ་བ་དང༌། །དྲི་མེད་སྤྱན་ནི་དགའ་བ་ལའང༌། །ཉི་མའི་འོད་ཟེར་དམ་པ་ནི། །རྣམ་པས་བྲས་དང་དྲི་འཁོར་བ། །བུམ་དཀར་གང་བ་སོ་སོ་ཡི། །བུམ་<line/>
པ་དེ་རྣམས་དབང་བསྐུར་ཞིང༌། །ཙནྡན་ས་མཆོག་ཡན་ལག་བཤད། །གི་ཝང་ཐིག་ལེ་རྣམ་པར་བཀྲ་།ཡན་ལག་དམ་པ་ཡོངས་འདུ་བའི། །དགའ་བ་མཆོག་གི་<line/>
ཡན་ལག་དང༌། །ལུས་མེད་གཞོམ་པའི་ཆེད་དུ་བྱས། །ཡན་ལག་ཆགས་པ་བྱས་མཐའ་ལས། །ཁྲུས་ནི་སྟུག་པོས་མི་འཕོ་བས། །གཞན་དུ་འཆི་མེད་ལེགས་པ་<line/>
ནི༑ ༑དེ་འོག་ཐལ་མོ་སྦྱར་བ་ཡི། །དུག་གིས་བཏབ་པ་སྨད་པ་ལྟར། །དེ་བཞིན་གཤེགས་པའི་མཆོག་བརྗོད་པའི། །ཆར་ལྡན་ཁྱོད་ཀྱི་ཞལ་དུ་ནི། །སྔོན་ལས་ཁྱོད་ནི་<line/>
ལམ་གྱི་མགོ །དྲི་མ་བཞིན་དུ་སྤངས་པ་ཡང༌། །མེ་ཏོག་ལྡན་པའི་ཟླ་བ་ལ། །རྣམ་པར་ཆེར་ཕྱིན་ལོངས་སྤྱོད་ལྡན། །བཅིངས་པ་ལྟ་བུར་འདི་རྣམས་ཉིད། །བཅོས་ནས་<line/>
སྔར་མེད་ཆོ་ག་ཡིས། །བཅུ་པར་ཁྱོད་ནི་ཞི་བ་སྟེ། མགོན་མེད་འགྲོ་བ་མཐའ་ཡས་ལས། །གང་ཕྱིར་སྲིད་པ་མཐའ་མེད་ཅིང༌། །དྲི་མས་ལྷ་དང་ལྷ་མིན་ཡང༌། །དེ་ཡི་བརྟུལ་<line/>
</page>
<page index="7" id="4B">ཞུགས་ཕན་ཚུན་དུ། །དམ་པའི་སྤྱན་གྱི་འོད་ཀྱིས་སྣང༌། །འཁྱིལ་བ་ཅན་ཡངས་ཡན་ལག་མཆོག །ཕྱོགས་སུ་ལྷ་རྣམས་གནས་པ་དང༌། །མི་རྣམས་བྱང་ཆུབ་རྣམ་སངས་རྒྱས་<line/>
རབ་ཏུ་བྱེད་འགྱུར་ཞེས་པ་ནི། །མི་རྣམས་འབྱུང་དང་སྡུད་པའི་ལས། །དེ་ཕྱིར་རྣམས་པད་ཆུ་སྐྱེས་ནི། །ལྷ་ཡི་ཡན་ལག་དམ་པོར་སོན། །དཔའ་བོའི་ཡན་ལག་དཀྲིས་ཆགས་<line/>
བྲལ༑ ༑འཆི་བཞིན་ས་ཡི་ལུས་ཀྱང་འཁོད། །ཀུན་ནས་གཏོད་དང་ཀུན་ནས་སྡུད། །ཡང་དག་ས་དང་ཕྱོགས་དང་ལྡན། །རྣམ་བཞི་མཉམ་པར་བྱང་ཆུབ་ལྡན། །བྱང་ཆུབ་ཤིང་<line/>
དྲུང་བདུད་དཔུང་ལས། །རྣམ་པར་རྒྱལ་བ་ཐོབ་པ་དང༌། །སངས་རྒྱས་གོ་འཕང་འཕོ་མེད་དང༌། །ཀླུ་ཡི་ཤིང་གི་རྩ་བ་རུ། །ཞེ་སྡང་རྩུབ་པོའི་ནགས་རྣམས་ཀྱིས། །རྐང་པ་<line/>
སྡོང་བུ་མེ་ཡི་ཆེད། །རྨོངས་མུན་དྲི་མ་སྣང་བྱེད་པ། །ཁྲོ་བོའི་མེ་ནི་འབར་བ་ལ། །མི་གཡོ་རབ་ཏུ་སྦྱིན་པར་བྱེད། །ཕྱག་རྒྱ་རྡོ་རྗེ་ལྟ་བུ་སྒོམ། །གཞལ་བའི་འཁྲི་ཤིང་གཟུགས་<line/>
བརྙན་བརྟན། །དམར་པོའི་མེ་ནི་འབར་བ་ནི། །འཇིགས་པའི་ཉི་ལྟར་རྣམ་མཛེས་པ། །ཡན་ལག་སྟོབས་བསྐྱེད་ཕྱག་འཚལ་བསྟོད། །དེ་ནས་བྱང་ཆུབ་སེམས་དཔའ་སེམས་དཔའ་<line/>
ཆེན་པོ་སྤྱན་རས་གཟིགས་དབང་ཕྱུག་གིས་བཅོམ་ལྡན་འདས་ལ་ཚིགས་སུ་བཅད་པ་འདི་རྣམས་ཀྱིས་མངོན་པར་བསྟོད་ནས་རང་གི་སྟན་ལ་འཁོད་དེ་བྱང་ཆུབ་སེམས་དཔའ་ཆེན་<line/>
</page>
<page index="8" id="5A">༄༅། །པོའི་ཏིང་ངེ་འཛིན་ཀུན་ཏུ་གཟིགས་པ་ཞེས་བྱ་བ་ལ་སྙོམས་པར་ཞུགས་སོ། །སྙོམས་པར་ཞུགས་མ་ཐག་ཏུ་སེམས་དཔའ་ཆེན་པོའི་ཞལ་གྱི་སྒོ་<line/>
ནས་འོད་ཟེར་བྱེ་བ་ཁྲག་ཁྲིག་བརྒྱ་སྟོང་དུ་མ་བྱུང་སྟེ་འོད་ཟེར་དེ་རྣམས་ཀྱིས་གངྒཱའི་བྱེ་མ་དང་མཉམ་པའི་སངས་རྒྱས་ཀྱི་ཞིང་རྣམས་ཀུན་ཏུ་སྣང་བར་བྱས་པར་གྱུར་ཏོ། །དམྱལ་<line/>
བ་པའི་སེམས་ཅན་ཐམས་ཅད་ཀྱང་སྐད་ཅིག་དེ་དང༌། ཡུད་ཙམ་དེ་ལ་སྡུག་བསྔལ་ཐམས་ཅད་དང་བྲལ་བར་གྱུར་ཏོ། །གང་སངས་རྒྱས་ཀྱི་ཞིང་དེ་རྣམས་སུ་བཅོམ་ལྡན་<line/>
འདས་དེ་རྣམས་ཀྱིས་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ་ལེགས་སོ་ཞེས་བྱ་བ་བྱིན་ཏེ། ལེགས་སོ། །ལེགས་སོ། །སེམས་དཔའ་ཆེན་པོ་ཆེན་པོ་སྨྲོས་<line/>
ཤིག༑ མཐུ་ཆེན་པོ། སེམས་ཅན་སྡིག་པ་ཅན་ཐམས་ཅད་དཀྱིལ་འཁོར་དུ་དབང་བསྐུར་བ་སྨྲོས་ཤིག །གང་གིས་དེ་ལྟ་བུ་དེ་རྣམས་ཕྱོགས་བཅུ་མཐའ་ཡས་པ་མུ་མེད་པ་<line/>
རྣམས་སུ་སངས་རྒྱས་བཅོམ་ལྡན་འདས་བྱང་ཆུབ་སེམས་དཔའ་དང༌། ཉན་ཐོས་ཀྱི་ཚོགས་ཀྱིས་ཡོངས་སུ་བསྐོར་བ་དང་ལྷན་ཅིག་བྱང་ཆུབ་སེམས་དཔའ་སྤྱན་རས་<line/>
གཟིགས་དབང་ཕྱུག་ལ་ལེགས་སོ་ཞེས་བྱ་བ་གནང་བ་དང༌། ས་ཆེན་པོ་རི་དང༌། ནགས་དང༌། ཕུག་ཏུ་བཅས་པ་འདི་རབ་ཏུ་གཡོས་སོ། །དེ་ནས་བྱང་ཆུབ་སེམས་དཔའ་<line/>
</page>
<page index="9" id="5B">སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་བྱང་ཆུབ་སེམས་དཔའ་ཆེན་པོའི་ཏིང་ངེ་འཛིན་དེ་ལས་བཞེངས་ཏེ་བཅོམ་ལྡན་འདས་མ་འཕགས་མ་སྒྲོལ་མའི་སྔགས་བཤད་<line/>
པར་བརྩམས་སོ། །དང་པོར་རེ་ཞིག་བཅོམ་ལྡན་འདས་མའི་དཀྱིལ་འཁོར་གྱི་སློབ་དཔོན་དམ་ཚིག་མཐོང་བས་སློབ་དཔོན་དང་མཚུངས་པའི་རྗེས་སུ་གནང་བ་ཐོབ་ཅིང་དད་པས་<line/>
བྱང་ཆུབ་ཏུ་སེམས་བསྐྱེད་པ། སེམས་ཅན་རྣམས་ཀྱི་སྟོབས་དང༌། སྟོབས་མ་ཡིན་པ་ཤེས་པ། སེར་སྣ་མེད་ཅིང་གཡོ་སྒྱུ་མེད་པས་ནག་པོ་མེད་ཅིང་ཧ་ཅང་མི་སྦོམ། ཧ་ཅང་མི་<line/>
ཕྲ་བ༑ དྲི་ངན་པ་མེད་པས་དབང་པོ་མ་ཚང་བ་མ་ཡིན་པ། མཛེས་པ། སྙིང་སྟོབས་དང་ལྡན་པས་སྦྱིན་པ་དང༌། ཚུལ་ཁྲིམས་དང༌། བཟོད་པ་དང༌། བརྩོན་འགྲུས་དང༌། བསམ་<line/>
གཏན་དང༌། ཤེས་རབ་དང༌། སྙིང་རྗེ་དང༌། ཡང་དག་པར་ལྡན་པར་གྱུར་པ། སེམས་ཅན་གྱི་དགོངས་པ་དང༌། བསམ་པ་ཤེས་པ་དང༌། སངས་རྒྱས་དང༌། ཆོས་དང༌། དགེ་<line/>
འདུན་ལ་མངོན་པར་དང་པ། ཆ་མང་པོ་མངོན་པར་ཤེས་པ། གསལ་ཞིང་གསལ་བར་སྨྲ་བ། དཀྱིལ་འཁོར་བྲི་བའི་ལས་ལ་བྱང་བ། རིག་གསུམ་གང་ཡང་རུང་བའི་རིག་པ་<line/>
པ་སོགས་པས་སྔོན་དུ་བསྙེན་པ་བྱས་པ། ཕྱག་དང༌། དཀྱིལ་འཁོར་གྱི་རབ་ཏུ་སྦྱོར་བ་ཤེས་པ། མཆོད་རྟེན་གྱི་ལས་བྱས་པ། ཧ་ཅང་མི་རྒན་བྱིས་པ་དང༌། རིགས་དམའ་<line/>
</page>
<page index="10" id="6A">༄༅། །པར་སྐྱེས་པ་མ་ཡིན་པ། གཞོན་ཞིང་ལང་ཚོ་དང་ལྡན་པ་དང༌། ཚུལ་བཟང་པོའི་སྒྲུབ་པ་པོས་གསང་བའི་དཀྱིལ་འཁོར་བྲི་བར་བྱའོ། །ཞེས་སོ། །དེ་ནས་<line/>
འདི་ལྟ་བུའི་སློབ་དཔོན་གྱིས་བཅོམ་ལྡན་འདས་མའི་དཀྱིལ་འཁོར་གྱི་ཆོ་ག་བརྩམ་པར་བྱ་སྟེ། ནུས་མེད་འདུལ་ཉེས་མ་ཡིན་པ། །དཀྱིལ་འཁོར་ཡང་དག་རབ་སྦྱར་བྱ། །རྨོངས་<line/>
པའི་སེམས་དང་ཆགས་ཅན་ལ། །དཀྱིལ་འཁོར་བསྟན་པར་ཡང་མི་བྱ། །གང་ཞིག་བསླབ་ལ་ཡུད་ཙམ་ཡང༌། །ལྷག་པར་འགྲོ་བའི་ལུས་ཅན་དེས། །མཐོ་རིས་ཐར་པ་ཡང་<line/>
དག་འགྲུབ། །ཡིད་ཀྱི་དབང་ཕྱུག་ཐོབ་པར་འགྱུར། །བྱང་ཆུབ་སེམས་ནི་རྗེས་ཞིག་པའི། །དངོས་གྲུབ་དམིགས་པ་ཉིད་མི་འགྱུར། །བྱང་ཆུབ་རྩ་བར་རིག་ཐོབ་པའི། །སེམས་<line/>
དེ་ལས་ནི་ཡང་དག་བརྩམ། །དེ་ནས་དཀྱིལ་འཁོར་སློབ་དཔོན་གྱིས། །སངས་རྒྱས་ཆོས་དང་དགེ་འདུན་ལ། །རབ་ཏུ་དང་བའི་སེམས་ཅན་རྣམས། །བདག་ཉིད་ཁོ་ནར་<line/>
རབ་རྟོགས་བྱ། །དེ་ལ་བསྟན་བྱའི་དཀྱིལ་འཁོར་བྲི། །དེ་ནས་དཀྱིལ་འཁོར་སློབ་དཔོན་གྱིས། །སྟོབས་ཀྱིས་སྔོན་འདུལ་སི་ཐའི་ལུས། །ཆོ་འཕྲུལ་གྱི་ནི་ཟླ་ཕྱེད་ལ། །<line/>
གྲོང་དང་གྲོང་ཁྱེར་གྲོང་རྡལ་དང༌། །ལྗོངས་རྣམས་སུ་ནི་བྱང་ཤར་གྱི། །ཕྱོགས་ཀྱི་ཆ་རུ་མཆོད་ཡོན་བྱིན། །ས་ཡི་མཐིལ་དུ་དེ་ཇི་ལྟར། །ས་ཕྱོགས་སྔགས་ལ་སྔགས་<line/>
</page>
<page index="11" id="6B">འགྱུར་བ། །སྣུམ་ཞིང་ལྗོན་ཤིང་མེ་ཏོག་བཟང༌། །འབྲས་བུ་ཡང་དག་མང་པོ་ཅན། །རྒྱུན་མི་འཆད་པ་འབབ་པའི་ཕྱོགས། །དཀར་དང་སེར་བའི་ས་གཞི་ལ། །གྱོ་མོ་བོང་བ་གསེག་<line/>
མ་བྲལ། །རྔ་བོ་ཆེ་ཡི་སྒྲ་དབྱངས་དང༌། །ལམ་གྱི་བཞི་མདོ་དུར་ཁྲོད་དང༌། །ལྷ་གཞན་ཡོངས་སུ་བཟུང་བ་དང༌། །ཤེས་ཤིང་སྡུག་བསྔལ་རྫོགས་སྤངས་ལ། །གང་དུ་ཀུན་ནས་<line/>
རྒྱང་གྲགས་ལྔའི། །ཚད་དུ་ཆུ་ཀླུང་ལྟེང་ཀ་དང༌། །མཚོ་ཕྲན་ཆུ་བོ་རབ་འབབ་པ། །ལྗོན་ཤིང་མཆོད་རྟེན་ལྷ་ཁང་དང༌། །མེ་ཏོག་ཉིད་ནི་དུས་རྒྱུན་ཏུ། །ཤིན་ཏུ་རྒྱ་ཆེན་ཡང་དག་<line/>
ལྡན༑ ༑ཆོ་འཕྲུལ་ཕྱོགས་ནི་གང་རུང་ལ། །དེ་ནས་བཅོམ་ལྡན་འདས་མ་ཡི། །དཀྱིལ་འཁོར་སློབ་དཔོན་ས་ཕྱོགས་དེར། །ཉི་མ་གུང་ལ་སོང་ནས་ནི། །རལ་པ་གཅིག་མའི་སྙིང་པོ་<line/>
ཡི༑ ༑མངོན་པར་མཛེས་པའི་ལས་བྱའོ། །ཐོག་མར་རབ་དག་སེམས་ཅན་ཀུན། །བྱམས་དང་སྙིང་རྗེ་དང་ལྡན་པས། །དཀྱིལ་འཁོར་གནས་དེར་ཡིད་ཀྱིས་དམིགས། །དགེ་བའི་<line/>
རིག་པ་གདོན་པར་བྱ། །སྒྲོལ་མའི་སྙིང་པོ་དམ་པ་དང༌། །དེ་བཞིན་དབྱངས་ནི་རྗེས་སུ་གདོན། །འདིར་ནི་སངས་རྒྱས་མཆོད་དོན་དུ། །དཀྱིལ་འཁོར་ལུས་ཅན་ཀུན་གྱིས་བྲི། །<line/>
ཕྱོགས་ཀྱིས་འགྲོ་བའི་གནས་སུ་གནས། །ཐོག་མར་གཏོར་མ་བྱིན་བྱས་ནས། །དྲི་ཡི་ཡམ་ཤིང་ཡང་དག་ལྡན། །གནས་སུ་གནས་པས་ཀུན་ཟོས་ནས། །གོ་རིམ་བཞིན་<line/>
</page>
<page index="12" id="7A">༄༅། །དུ་སྤྱན་དྲངས་པའི། །དབྱངས་ཀྱིས་ཚིག་འདི་བརྗོད་པར་བྱ། །སློབ་དཔོན་མིང་ནི་ཆེ་གེ་བདག །བཅོམ་ལྡན་འཕགས་མ་སྒྲོལ་མ་ཡི། །དཀྱིལ་<line/>
འཁོར་དག་ནི་བྲི་བར་འཚལ། །བདག་དང་སེམས་ཅན་ཀུན་གྱིས་གང༌། །བདག་མཐར་གདུག་པའི་སེམས་མེད་པ། །བསྐྱེད་ཅིང་བཀུར་སྟིར་བྱེད་པ་དང༌། །སངས་རྒྱས་<line/>
བསྟན་ལ་རབ་དང་བའི། །སེམས་ཅན་རྣམས་ལ་ཕྱིར་ཞིང་ནི། །མང་དུ་རབ་ཏུ་དད་པའི་ཆེད། །དཀྱིལ་འཁོར་བྲི་བར་བདག་འཚལ་ལོ། །དེ་ལྟར་ལན་གཉིས་ལན་གསུམ་<line/>
བརྗོད། །དེ་ནས་སེམས་ཅན་དེ་རྣམས་ནི། །དཀྱིལ་འཁོར་གྱི་ནི་སློབ་དཔོན་གྱི། །མཚན་མོ་མཐོང་བ་སྦྱིན་པར་བྱེད། །དེ་ནས་བྲིས་པའམ་གཞན་དུ་སོང༌། །ཐོ་རངས་རྨི་<line/>
ལམ་རྣམ་པར་སྤྱད། །ས་ཡི་ཕྱོགས་དེར་སོང་ནས་ནི། །ཁྲུ་བརྒྱ་ཡི་ནི་ཚད་དུ་ཡང༌། །ཀུན་ནས་གྲུ་བཞི་པ་རུ་བྱ། །ཕྱི་རོལ་དཔག་ཏུ་མེད་པ་ཡི། །དཀོན་མཆོག་གསུམ་གྱི་<line/>
ཚད་སོང་ནས། །སཱ་ལ་ཤིང་དང་ཕུབ་མ་དང༌། །ཐལ་བ་སོལ་བ་སོ་ཕག་དང༌། །སྐྲ་དང་སེན་མོ་མཆོད་སྦྱིན་གྱི། །སོ་ཕག་ནག་པོ་ལ་སོགས་གང༌། །གཞན་ཡང་<line/>
དཀྱིལ་འཁོར་དགེ་བ་ཡི། །མི་དགེའི་ཟུག་རྔུ་ཐམས་ཅད་ཀུན། །ལྷག་མ་མེད་པར་བསལ་ནས་ནི། །ས་ཡི་གོང་བུ་དེ་ཉིད་དུ། །གཞན་ཡང་ཆུ་ཀླུང་ཆེན་པོ་ཡི། །འགྲམ་<line/>
</page>
<page index="13" id="7B">གཉིས་ས་ནི་སྦྱང་བྱས་ནས། །རབ་ཏུ་བཅུག་སྟེ་ཐོ་བས་བརྡུང༌། །ཙནྡན་ཆུ་ཡིས་ཡང་དག་གཏོར། །དེ་ལྟར་བྱས་ནས་མ་ལྟུང་བའི། །བ་བྱུང་ཙནྡན་ཆུ་བསྲེས་ནས། །ཁྲུ་བརྒྱད་པ་ཡི་<line/>
ཕྱོགས་སུ་ནི། །ཕྱི་རོལ་གྱིས་ཀྱང་ཁྲུ་བཅུ་ཡིས། །ཆེད་དུ་ཡོངས་སུ་སྤྱངས་པ་ལ། །གསོ་སྦྱོང་བྱིན་ནས་བྱུག་ཏུ་གཞུག །ཇི་སྲིད་ས་ཡི་ཕྱོགས་དེར་ནི། །ཤིན་ཏུ་འཇམ་ཞིང་ཤིན་ཏུ་<line/>
ནི༑ ༑ལེགས་པར་རྫོགས་པར་སྐྱེས་ཀྱི་བར། །དེ་ལྟར་ཉི་མ་བདུན་དུ་ནི། །དེ་ནས་ཁྲུ་བཞིའི་ཚད་དུ་ནི། །གྲྭ་བཞི་སེང་ལྡེང་ཕུར་བུ་བརྒྱད། །སོར་མོ་བཅུ་གཉིས་ཚད་དུ་བྱ།།<line/>
གཞོན་ནུ་མས་བཀལ་སྲད་བུ་ནི། །ཚོན་སྣ་ལྔ་པ་ལེགས་འཇམ་པ། །ཤིན་ཏུ་སྲ་བ་བཅོམ་ལྡན་མའི། །རྩ་བའི་སྙིང་པོ་ལན་བདུན་གྱིས། །བསྔགས་པས་ཕུར་བུ་ལ་དཀྲིས་<line/>
ནས༑ ༑བདུན་བྱས་སྲོད་ལ་གདབ་པར་བྱ། །དེ་ནས་དཀྱིལ་འཁོར་སློབ་དཔོན་གྱིས། །གཙང་མའི་གོས་ནི་བགོས་པ་ཡིས། །དཀྱིལ་འཁོར་ས་ཡི་དབུས་དེ་རུ། །རྩ་བ་ནག་པོ་<line/>
མེད་པ་ཡི། །བུམ་བླང་དྲི་ཡི་ཆུ་དང་ནི། །མེ་ཏོག་སྒྲོན་མས་བཀང་བ་ལ། །མགྲིན་པར་མེ་ཏོག་ཕྲེང་བར་དཀྲིས། །ཨ་མྲའི་ཡལ་འདབ་ཁ་དགབ་བྱ། །པུས་མོ་དག་ནི་ངེས་བཙུགས་<line/>
ནས༑ ༑རྩ་བའི་རིག་པ་བདུན་བྱས་ཏེ། །ཡང་ན་ཉི་ཤུ་རྩ་གཅིག་བརྗོད། །དེ་ནས་ཕྱོགས་བཅུར་ཀུན་བལྟས་ནས། །འདི་ནི་བསྒྲག་བྱ་ཆེ་གེ་དག །གནས་འདིར་སངས་རྒྱས་མཆོད་<line/>
</page>
<page index="14" id="8A">༄༅། །པའི་ཕྱིར། །སེམས་ཅན་ཀུན་གྱི་ཏིང་འཛིན་ནི། །བསམ་བྱས་དཀྱིལ་འཁོར་བྲིས་པ་འདིར། །སངས་རྒྱས་ཕན་པར་མཛད་པ་ཀུན། །དཀྱིལ་འཁོར་<line/>
དུ་ནི་བྱོན་པར་མཛོད། །ད་ལྟ་འདིར་ནི་བྱོན་ནས་ཀྱང༌། །བདག་གི་མཆོད་ཡོན་བཞེས་སུ་གསོལ། །དེ་དབུས་ཉིད་དུ་བརྟག་བྱ་བ། །གནས་སུ་བྲིས་པའི་བཅོམ་ལྡན་འདས། །སྤྱན་<line/>
དྲང་བྱ་ཞིང་ལྷ་རྣམས་ཀྱི། །གནས་མདོར་བསྟན་ནས་བརྗོད་པར་བྱ། །དགའ་ལྡན་དུ་ནི་བྱང་ཆུབ་སེམས། །འཇིག་རྟེན་གཞན་དུ་གང་གནས་པ། །དེ་བཞིན་ཁ་བའི་གནས་སུ་<line/>
དང༑ ༑གང་ལྡན་པདྨའི་དབང་ཕྱུག་འབྱུང༌། །ལྕང་ལོ་ཅན་དུ་ནོར་དབང་ཕྱུག །ཏི་སེ་རུ་ནི་བདེ་བྱེད་བཤད། །མཆོད་ཡོན་སྣོད་ནི་བཀང་བ་ཡིས། །དེ་རྣམས་གནས་ནི་རྣམ་<line/>
བསམས་བྱ། །དེ་ནས་ཞལ་ནི་སྲུབ་བསྙེན་བཀུར། །དཀྱིལ་འཁོར་ལས་རྣམས་ཐམས་ཅད་ལ། །མིང་དང་གནས་ནི་ཡོངས་ཉམས་ན། །ཕྱིན་ཅི་ལོག་ཏུ་ལྡོག་པར་འགྱུར།།<line/>
དེ་ལྟར་ཉི་མ་བདུན་དུ་ནི། །ཉིན་རེ་ཉིན་རེ་ཙནྡན་གྱི། །ཆུ་ཡིས་བྱུག་ཏུ་གཞུག་པར་བྱ། །མཚན་མོའི་ཐུན་ལའང་དེ་བཞིན་བྱ། །ཕར་འདིར་ཡོ་བྱད་ཐམས་ཅད་ནི། །རྣམ་<line/>
པར་འབྱོར་པར་འགྱུར་བ་ཡིན། །དེ་ལ་འདི་ནི་བརྗོད་བྱ་སྟེ། །དག་པའི་ཤེལ་དང་མཚུངས་པ་ཡི། །ཕྱེ་མ་རྡོ་རྗེའི་རང་བཞིན་སྐྱེས། །ཛི་པའི་མེ་ཏོག་དང་མཚུངས་པའི། །<line/>
</page>
<page index="15" id="8B">ཕྱེ་མས་དཀྱིལ་འཁོར་ཀུན་ཏུ་བྲི། །པདྨ་རཱ་ག་ཨུཏྤ་ལ། །ཕྱེ་མ་མཐའ་དག་གིས་གདབ་བྱ། །གུར་གུམ་ཆུ་དང་མཚུངས་པ་དང༌། །པུཥྤ་རཱ་ག་ཡི་དཀྱིལ་འཁོར། །ཟར་མའི་མེ་ཏོག་<line/>
དང་མཚུངས་ཤིང༌། །དེ་བཞིན་མ་ར་ཀ་ཏས་ཀྱང༌། །དེ་ཙམ་ཁ་དོག་རིན་ཆེན་མ། །ལྕགས་ཀྱང་རུང་སྟེ་མིང་ཅན་ལྔ། །ཡང་ན་དྲིས་བཏགས་ཕྱེ་མས་སམ། །ཇི་ལྟར་སྙེད་པ་<line/>
རྣམས་སྤྲུལ་པས། །རབ་བཀུག་རིན་ཆེན་ཕྱེ་མ་ཡིས། །ཡང་དག་པ་ཡིས་དངོས་གྲུབ་འདོད། །ནོར་བུ་མཆིང་བུ་མཚུངས་མིན་གང༌། །པདྨ་རཱ་གས་རྣམ་པ་ཀུན། །དཀྱིལ་<line/>
འཁོར་ཡོ་བྱད་ཐམས་ཅད་ཀྱང༌། །སློབ་དཔོན་གྱིས་ནི་གཞོན་ནུ་མའི། །ལག་པས་བྱེད་དུ་གཞུག་པར་བྱ། །བྲམ་ཟེ་རྒྱལ་རིགས་རིགས་སྐྱེས་པ། །བྱང་ཆུབ་སེམས་ནི་བསྐྱེད་པ་<line/>
དང༑ ༑མ་ནོར་སྐྱེས་པ་རབ་མཛེས་པ། །དབང་པོ་མ་ཚང་མ་ཡིན་པ། །མདོར་ན་བུད་མེད་མཚན་ཉིད་དང༌། །ཡང་དག་ལྡན་པར་སྐྱེས་པ་ཡིས། །འདི་འདྲའི་གཞོན་ནུ་མ་གཅིག་<line/>
གཉིས། །གསུམ་ལ་གསོ་སྦྱོང་སྦྱིན་ནས་ནི། །འོ་མའི་ཟས་ཀྱིས་མངོན་དགའ་བར། །བྱས་ནས་དཀར་པོའི་གོ་བགོས་ཏེ། །དཀྱིལ་འཁོར་ཡོ་བྱད་ཐམས་ཅད་ནི། །བྱེད་<line/>
བཞུག་དཀྱིལ་འཁོར་ཡོ་བྱད་ཀུན། །ལེགས་བསགས་སོ་སོར་བརྟགས་པ་ཡིས། །ཆུ་དང་རྣམ་པར་དབེན་པ་དང༌། །དགེ་སློང་འདུལ་བ་བྱས་པ་དང༌། །ཡོངས་སུ་སྦྱང་བ་<line/>
</page>
<page index="16" id="9A">༄༅། །བྱས་པ་དང༌། །གཙང་སྦྲའི་སྤྱོད་པ་སྔོན་འགྲོ་བས། །སློབ་དཔོན་རང་གི་ལྷག་གནས་ཆེད། །ཕྱེ་མ་ཐམས་ཅད་བདུག་པ་དྲི། །གཏོར་མ་དང་ནི་མར་རྣམས་<line/>
ནི༑ ༑ཆོ་ག་ཅན་གྱིས་བྱེད་དུ་གཞུག །དེ་ནས་སློབ་དཔོན་ཡོ་བྱད་ཀུན། །ཚོགས་ནས་དཀྱིལ་འཁོར་རང་ཉིད་བྲི། །སློབ་མ་ཡོངས་སུ་གཟུང་བར་གྱིས། །དེ་རྣམས་སངས་རྒྱས་ཆོས་<line/>
དང་ནི། །དགེ་སློང་དགེ་འདུན་ལ་རབ་དང༌། །ཡན་ལག་ཆ་ཤས་ཀུན་རྫོགས་པ། བདེན་པར་སྨྲ་དང་སྦོམ་པ་མིན། །མཛེས་པ་མཐོང་དང་ཁ་དོག་གཙིགས། །གཟུང་བར་མི་<line/>
བྱ་གཅིག་གཉིས་གསུམ། །བཅོ་བརྒྱད་དང་ནི་གཞན་བཅུ་དྲུག །དེ་རྣམས་སྐྱབས་གསུམ་ཡོངས་སུ་འཛིན། །བྱང་ཆུབ་སེམས་ནི་བསྐྱེད་པ་དང༌། །འོ་མའི་སྟོན་མོ་བཟའ་བ་<line/>
དང༑ ༑འོ་མའི་ཤིང་ལས་བྱུང་བ་ཡི། །སོ་ཤིང་སོར་མོ་བརྒྱད་ཀྱི་ཚད། །བཅོམ་ལྡན་རྩ་བའི་སྙིང་པོ་ཡིས། །ལན་ནི་ཉི་ཤུ་རྩ་བདུན་དུ། །མངོན་པར་སྔགས་ནས་བ་ཡི་<line/>
གཅིན། །རབ་སྦྱར་མཚན་མོའི་ཐུན་མཚམས་སུ། །དཀྱིལ་འཁོར་ས་གཞི་ཕྱི་རོལ་དུ། །ཤར་དུ་མངོན་ཕྱོགས་ཀུ་ཤ་ཡིས། །ཁྲེས་ལ་རིམ་པས་ཉེར་འདུག་ནས། །སྙིང་<line/>
བོ་རེ་རེ་ལག་པར་བྱིན། །རྩ་བའི་སྙིང་པོ་ལན་བདུན་བཟླས། །གཙུག་ཏོར་བཅིང་ལའང་བདུན་བཟླས་བྱ། །དེ་ནས་སོ་ཤིང་དེ་རྣམས་ལ། །བྱིན་ནས་རང་རང་སོ་ཤིང་བཟའ།།<line/>
</page>
<page index="17" id="9B">རལ་གཅིག་མ་ཡི་སྙིང་པོ་ཡིས། །ལན་བདུན་སྔགས་པའི་དྲི་ཡི་ཆུས། །སྤྱི་བོར་མངོན་པར་གཏོར་བར་བྱ། །དེ་ནས་དེ་རྣམས་ལ་བརྗོད་བྱ། །བཅོམ་ལྡན་འཕགས་པ་སྤྱན་རས་གཟིགས།།<line/>
དབང་ཕྱུག་མཆོག་གི་ཐུགས་རྗེ་ཅན། །ཆེན་པོའི་མཆོག་ནི་སྦྱིན་པ་པོ། །བསྒྲལ་དཀའ་སྒྲོལ་བ་དྲན་པར་གྱིས། །བཅོམ་ལྡན་འདས་མ་སྒྲོལ་མ་ཡང༌། །རིག་པའི་རྒྱལ་མོ་ཆེན་མོ་སྟེ།།<line/>
སངས་རྒྱས་བྱང་ཆུབ་སེམས་དཔའ་ཀུན། །བསྐྱེད་པར་བྱེད་མ་དྲན་པར་གྱིས། །དེ་ཡི་འོག་ཏུ་སློབ་དཔོན་གྱིས། །སློབ་མ་དེ་རྣམས་ཀུན་ལ་ནི། །འདོད་ཆགས་བྲལ་དང་ལྡན་པའི་<line/>
ཆོས༑ ༑བརྟན་པར་བྱས་ནས་དེ་རྣམས་མདུན། །ཤེས་རབ་ཕ་རོལ་ཕྱིན་བཀླག་བྱ། །དེ་ལྟ་བུ་ཡི་ཆོ་ག་ཡིས། །བུད་མེད་རྣམས་ཀྱང་ཡོངས་བཟུང་བྱ། །ལངས་ནས་བུ་མོས་བཀལ་བ་<line/>
ཡིས༑ ༑སྲད་བུ་ཚོན་སྣ་ལྔ་པ་ནི། །མི་མཉམ་རྒྱུད་དུ་བསྒྲིམ་པ་ལ། །དྲི་ཡི་ཆུ་ཡིས་མངོན་བཀྲུས་ནས། །རེ་རེར་པདྨའི་བགྲང་ཕྲེང་གིས། །བསང་གཏོར་བྱས་ནས་རྩ་བ་ཡི། །སྙིང་པོ་<line/>
ལན་གྲངས་ཉེར་གཅིག་ཏུ། །མངོན་སྔགས་དེ་ལ་འདིར་བརྗོད་བྱ། །དཔལ་གྱི་གཞི་ནི་ཡོད་པའི་ཕྱིར། །སངས་རྒྱས་རྣམས་ཀྱི་ཞབས་མཚན་མ། །བྱང་ཆུབ་སེམས་དཔའ་འབྱུང་བ་<line/>
སྟེ༑ ༑པདྨའི་བགྲང་ཕྲེང་དེ་ཕྱིར་སྔགས། །དེ་ནས་སློབ་དཔོན་རང་ཉིད་ཀྱིས། །སློབ་མ་རྣམས་ལ་ཆ་ཕྲ་མོས། །ལག་པ་ལ་ནི་བཅིང་བར་བྱ། །སློབ་མ་རྣམས་ལ་གང་ཁོ་ན། །དེ་<line/>
</page>
<page index="18" id="10A">༄༅། །ཉིད་སློབ་མ་བདག་ཉིད་བྱ། །དེ་ནས་དཀྱིལ་འཁོར་ལྷག་གནས་པ། །ཤར་དུ་མངོན་ཕྱོགས་བླ་གོས་ནི། །ཕྲག་པ་གཅིག་ཏུ་བྱས་ནས་ནི། །པུས་མོ་གཡས་<line/>
པའི་ལྷ་ང་ནི། །ས་ལ་རབ་ཏུ་བཙུགས་བྱས་ཏེ། །རྩ་བའི་ཕྱག་རྒྱ་བཅིང་བ་དང༌། །རྩ་བའི་རིག་པ་བཟླས་པར་བྱ། །སངས་རྒྱས་བྱང་ཆུབ་ཐམས་ཅད་དང༌། །རང་རྒྱལ་འཕགས་པ་<line/>
ཉན་ཐོས་དང༌། །ལྷ་ཀླུ་གནོད་སྦྱིན་དྲི་ཟ་དང༌། །ལྷ་མོའི་དྲི་དང་མེ་ཏོག་གི །ཕྲེང་བ་ཡོངས་སུ་འཛིན་པ་ཡིས། །ཀུན་ལ་གསོལ་བ་གདབ་པར་བྱ། །དཀྱིལ་འཁོར་གྱི་ནི་སློབ་དཔོན་<line/>
བདག །ཆེ་གེ་མོ་ཞེས་བྱ་བ་ཡིས། །བཅོམ་ལྡན་འཕགས་མ་སྒྲོལ་མ་ཡི། །དཀྱིལ་འཁོར་བྲི་བར་འཚལ་ལགས་ན། །དེ་དག་རང་ཉིད་བྱོན་པར་མཛོད། །སངས་རྒྱས་བཅོམ་<line/>
ལྡན་འདས་ཀུན་དང༌། །བྱང་ཆུབ་སེམས་དཔའ་རང་སངས་རྒྱས། །ཉན་ཐོས་ལྷ་ཀླུ་གནོད་སྦྱིན་དང༌། །དྲི་ཟ་ལྷ་མིན་ནམ་མཁའ་ལྡིང༌། །མིའམ་ཅི་དང་ལྟོ་འཕྱེ་ཆེ། །རང་གི་<line/>
རིག་པ་སྔགས་ཚོགས་ཀྱིས། །ཡོངས་བསྐོར་སེམས་ཅན་ཐམས་ཅད་ལ། །རྗེས་སུ་བརྩེ་བས་བྱོན་ནས་ཀྱང༌། །བདག་ལ་རྗེས་སུ་གནང་བར་མཛོད། །དེ་ལྟར་ཡང་<line/>
གཉིས་ཡང་གསུམ་དུ། །དེ་ནས་དཀྱིལ་འཁོར་སློབ་དཔོན་གྱིས། །རྩ་བའི་རིག་པ་བཟླས་པ་དང༌། །དཀྱིལ་འཁོར་ས་གཞི་ལ་བལྟས་ནས། །དབུས་སུ་མེ་ཏོག་ཕྲེང་བ་<line/>
</page>
<page index="19" id="10B">དོར༑ ༑གལ་ཏེ་མེ་ཏོག་ཕྲེང་གཡོ་བྱེད། །དེ་ནས་བྱོན་པར་ཤེས་པར་བྱ། །དེ་ནས་སངས་རྒྱས་བྱང་སེམས་ལ། །དྲི་ཡི་ཆུ་ཡིས་མཆོད་ཡོན་དང༌། །མེ་ཏོག་ཕུལ་ཅིག་དེ་ནས་ནི། །ཁྲུ་<line/>
བརྒྱའི་ཕྱི་རོལ་ས་གཞི་ལ། །ཡོངས་སུ་སྦྱང་བ་བྱས་པ་རུ། །ཨ་པཱ་མརྒའི་ཡམ་ཤིང་གིས། །མེ་ནི་རབ་ཏུ་སྦར་བྱས་ནས། །ཤར་དུ་མངོན་ཕྱོགས་ཀུ་ཤ་ཡིས། །རྩ་བའི་སྙིང་པོ་<line/>
སྦྲང་རྩི་ཞོ། །མར་གྱི་སྲེག་བླུགས་བརྒྱད་བརྒྱར་དབུལ། །དེ་ནས་སངས་རྒྱས་བྱང་སེམས་དང༌། །ལྷ་རྣམས་ལ་ཡང་མཆོད་ཡོན་དབུལ། །དེ་ནས་དཀྱིལ་འཁོར་ཕྱོགས་བཞི་<line/>
རུ༑ ༑གསོ་སྦྱོང་ཡོངས་སུ་བླངས་པ་ཡིས། །སྐྱེས་བུ་སྲུང་བའི་ཕྲེང་བ་དང༌། །དབང་པོ་ཚང་བ་བཞག་པར་བྱ། །དེ་ལ་འདིར་ནི་བརྗོད་བྱ་སྟེ། །གང་ཞིག་རྣམ་པ་གཞན་བྱ་བ། །སྐྱོང་<line/>
བ་བྲལ་བར་འགྱུར་བ་སྟེ། །དཀྱིལ་འཁོར་དམ་ཚིག་བརྒྱད་རྣམས་ནི། །ཡང་དག་འབྱུང་བར་མི་འགྱུར་རོ། །དེ་ཕྱིར་ཆོ་ག་བྱས་པ་ཡིས། །སློབ་མས་དམ་ཚིག་ཤེས་པར་<line/>
འགྱུར། །དེ་ནས་དཀྱིལ་འཁོར་སློབ་དཔོན་གང༌། །རབ་གནས་སློབ་མས་ཐབས་ཅིག་ཏུ། །སོང་ནས་ཀུ་ཤ་བཏིང་བ་ལ། །སངས་རྒྱས་བྱང་ཆུབ་སེམས་དཔའ་ཡི། །ཚོགས་<line/>
ཀུན་རྗེས་སུ་དྲན་པ་ཡིས། །གཡས་པའི་གཞོགས་ཀྱིས་ཉལ་བར་བྱ། །དེ་ནས་ཐོ་རངས་སློབ་དཔོན་གྱིས། །གཙང་མ་ཤར་དུ་ཁ་ཕྱོགས་པས། །རྨི་ལམ་རྣམ་པར་དཔྱད་<line/>
</page>
<page index="20" id="11A">༄༅། །པར་བྱ། །དེ་ལ་འདི་ནི་བརྗོད་བྱ་སྟེ། །གང་ཞིག་ཙནྡན་བིལ་བ་སོགས། །ཨུ་དུ་མ་བཱ་ར་སོགས་ནྱ་གྲོདྷ། །རྒྱལ་མཚན་ཕྲེང་བས་ཁྱབ་པ་དང༌། །རྨི་ལམ་<line/>
རབ་ཏུ་དད་པའང་རུང༌། །ཁ་ཅིག་མེ་ལྕེ་མཛེས་པ་དང༌། །དེ་ལྟར་མཐོང་བ་དེ་དངོས་གྲུབ། །མཆོག་གི་བར་དུའོ་ངང་པ་དང༌། །ཀཱ་རནྜ་བ་ཀྲུང་ཀྲུང་དང༌། །རྨ་བྱ་རོ་ཧ་ཎ་རྣམས་<line/>
ནི༑ ༑གང་ཞིག་དེ་ལྟ་བུ་མཐོང་འགྱུར། །རྨི་ལམ་བར་མའི་དངོས་གྲུབ་དེ། །མྱུར་བ་ཁོ་ནར་འབྱུང་བར་འགྱུར། །མ་འམ་ར་ཧ་ཎ་ཡང་རུང༌། །དེ་བཞིན་པི་ཝང་ཐོགས་པ་<line/>
དང༑ ༑ཀུཎྜ་ལ་སོགས་པ་ཡང་རུང༌། །དེ་བཞིན་ཨ་སོགས་དྷི་མཐོང་ན། །གང་ཡང་རྨི་ལམ་མཐོང་བྱེད་པ། །མི་རྣམས་ཐ་མའི་དངོས་གྲུབ་དེ། །སྒྲོལ་མའི་རྟོག་པར་ངེས་<line/>
པར་བསྟན། །གཏུམ་པོ་ཁྱི་ཡི་ལག་པ་རྣམས། །གང་གིས་མཐོང་བར་གྱུར་པ་དང༌། །བོང་བུ་རྔ་མོ་ཤིང་རྟ་སོགས། །མཐོང་དང་རེག་པ་ཉིད་སོགས་སམ། །རྒྱ་སྐྱེགས་<line/>
ཏིལ་མར་གྱིས་རེག་པ། །གང་གིས་རྨི་ལམ་དུ་འཇུག་པ། །དེ་ཡི་དངོས་གྲུབ་ངེས་པར་གནས། །དམ་ཚིག་ཙམ་དུ་འབྱུང་བར་འགྱུར། །དེ་ལྟ་བུ་སོགས་ཡོན་ཏན་ལྡན། །རྨི་<line/>
ལམ་བློ་ཡིས་རྣམ་དཔྱད་ནས། །དེ་ལྟར་རབ་བློ་གང་ཤེས་ནས། །སློབ་མ་དེ་ལ་རྨི་ལམ་གྱི། །ལུང་དུ་ཡང་ནི་བསྟན་པར་བྱ། །དེ་ནས་དཀྱིལ་འཁོར་སློབ་དཔོན་ནི། །<line/>
</page>
<page index="21" id="11B">གལ་ཏེ་ཁྱིམ་གནས་གྱུར་པའམ། །དགེ་སློང་དགེ་སློང་མ་དང་ནི། །དགེ་བསྙེན་དགེ་བསྙེན་མ་ཡང་རུང༌། །ཆེན་པོ་དེ་རྣམས་གསོ་སྦྱོང་ནི། །བཟུང་སྟེ་ཕྱི་ནས་སློབ་མ་རྣམས། །གསོ་<line/>
སྦྱོང་ཡང་དག་གུས་པར་བྱ། །སློབ་མ་རྨི་ལམ་མི་དགེ་བ། །བསྟན་བྱ་སྔོན་དུ་སྦྱིན་སྲེག་བྱ། །དེ་ནས་དཀྱིལ་འཁོར་སློབ་དཔོན་ནི། །སྔ་མ་ཁོ་ནར་ས་དང་ནི། །རས་རིས་མཐར་ནི་<line/>
ཨ་ལཱ་ཡ། །ཟངས་ལས་འབྱུང་བ་རབ་ཞུགས་ཏེ། །ཡང་དག་འཇོག་པར་བྱེད་དུ་གཞུག །དེ་ནས་དཀྱིལ་འཁོར་ས་གཞི་ལ། །ཙནྡན་ཆུ་ཡིས་ལེགས་པར་བྱུག །སློབ་མ་ཐམས་<line/>
ཅད་གནས་གཅིག་ཏུ། །སྙིང་པོ་བསྲུང་བ་བྱས་ནས་ནི། །དཀྱིལ་འཁོར་ཕྱི་ཡི་གནས་གཅིག་ཏུ། །ཉེར་འདུག་དམ་ཚིག་ཤེས་པ་རྣམས། །ནང་དུ་རབ་ཏུ་གཞུག་པར་བྱ། །དེ་ནས་<line/>
ཉི་མ་ནུབ་དུས་སུ། །དཀྱིལ་འཁོར་ཐིག་ནི་གདབ་པར་བྱ། །བུ་མོས་བཀལ་བའི་སྲད་བུ་ནི། །ཚོན་སྣ་ལྔ་པ་རྩ་བ་ཡི། །སྙིང་པོ་ལན་བདུན་སྔགས་བྱས་ཏེ། །དབང་ལྡན་ཕྱོགས་<line/>
ནས་བརྩམས་ནས་ནི། །ཕུར་བུ་དེ་རྣམས་སྲད་བུས་བཅིངས། །དེ་དག་ཐམས་ཅད་ཁྲུ་ཡི་ཚད། །གསུམ་བྱས་སྲད་བུས་ཡོངས་དཀྲི་བྱ། །ཕྱི་ནས་ཀུན་ཏུ་དུང་དང་ནི། །རྔ་བོ་ཆེ་<line/>
དང་རྫ་རྔ་དང༌། །འཁོར་རྔ་རྣམ་པ་སྣ་ཚོགས་པའི། །འཁར་བ་དང་ནི་ཕེག་རྡོབ་རྣམས། །ཀུན་ནས་འཁྲོལ་བར་བྱེད་དུ་གཞུག །གདུགས་དང་རྒྱལ་མཚན་བ་དན་སོགས། །ཕྱི་<line/>
</page>
<page index="22" id="12A">༄༅། །རོལ་དུ་ནི་དགྲམ་པར་བྱ། །དཀྱིལ་འཁོར་གྲུ་བཞི་སྒོ་བཞི་པ། །ཚོན་སྣ་ལྔ་པའི་ཐིག་སྐུད་ཀྱིས། །ཁྲུ་བརྒྱར་བྱས་ནས་ཐིག་གདབ་བྱ། །དེ་ལམ་དཀྱིལ་<line/>
འཁོར་གཉིས་པ་སྟེ། །དེ་ནས་ཁ་དོག་ཐམས་ཅད་པ། །རྩ་བའི་ཕྱག་རྒྱ་བཅིང་ནས་ནི། །རྩ་བའི་རིག་པ་བརྒྱད་བརྒྱར་བཟླས། །དེ་ནས་དཀྱིལ་འཁོར་སློབ་དཔོན་ནི། །སངས་རྒྱས་<line/>
བྱང་ཆུབ་སེམས་དཔའ་ཀུན། །རང་སངས་རྒྱས་དང་འཕགས་པ་ཡི། །ཉན་ཐོས་དགེ་འདུན་རྣམས་ལ་ནི། །ཕྱག་བྱས་དཀྱིལ་འཁོར་ཁོར་ཡུག་ཏུ། །རྒྱང་གྲགས་ལྔ་པ་ལྷག་གནས་<line/>
ཆེ༑ ༑རལ་པ་གཅིག་པའི་སྙིང་པོ་ཡིས། །གདུག་པའི་སེམས་ཅན་ཐམས་ཅད་ཀྱི། །སེམས་ནི་བཅིང་བར་བྱ་བའོ། །དཀྱིལ་འཁོར་ཡང་ནི་ཐམས་ཅད་ཀྱི། །སློབ་དཔོན་གྱི་ནི་<line/>
ཡོ་བྱད་རྣམས། །རལ་གཅིག་སྙིང་པོ་ཉིད་ཀྱིས་ནི། །ཐོག་མར་བསྲུང་བ་བྱས་ནས་ནི། །བྱང་ཤར་ཕྱོགས་ནས་བརྩམས་བྱས་ཏེ། །ཚངས་པའི་ཐིག་ནི་གདབ་པར་བྱ། །རྩ་བའི་<line/>
རིག་པ་ཟློས་པ་ཉིད། །དཀྱིལ་འཁོར་ཐམས་ཅད་མཁས་པས་བྲིས། །ཡོངས་སུ་བཅད་ཅིང་ལུས་དཀར་བའི། །སློབ་དེ་དེ་བཞིན་གཤེགས་རྣམས་ལ། །ཕྱག་རྒྱ་རིན་ཆེན་<line/>
ཕྱེམས་སོ། །པདྨའི་རིགས་ལ་ཕྱག་བྱས་ཏེ། །ཕྱེ་མ་སེར་པོས་བཅོམ་ལྡན་མ། །འཕགས་མ་སྒྲོལ་མ་ཕྱག་བྱས་ནས། །ལྗང་གུ་རྣམས་ཀྱིས་ཉན་ཐོས་ཀུན། །རང་སངས་རྒྱས་<line/>
</page>
<page index="23" id="12B">ཀུན་ཕྱག་བྱས་ནས། །ནག་པོས་རྡོ་རྗེའི་རིགས་ལའོ། །དེ་ལྟར་དང་པོས་དཀྱིལ་འཁོར་གྲུ་བཞི་སྒོ་བཞི་པའི་སྙིང་པོར་རོ། །ཕྱི་ནས་གཉིས་ལ་ཁྲུ་གཉིས་ཀྱི་ཚད་དུ་རབ་ཏུ་འཇུག་པར་<line/>
བྱེད་པའོ། །གསུམ་པ་མཐོ་གང་བ་དེའི་ཉིས་འགྱུར་རོ། །དེ་ལྟར་ཐམས་ཅད་དུ་རིམ་གྱིས་བྲིས་ནས་ནང་གི་དཀྱིལ་འཁོར་དུ་བྲི་བར་འདོད་པས་སངས་རྒྱས་བཅོམ་ལྡན་འདས་དང༌།<line/>
བྱང་ཆུབ་སེམས་དཔའ་དང༌། རང་སངས་རྒྱས་ཐམས་ཅད་དེར་རང་བྱོན་པར་མཛད་དུ་གསོལ། འབྲུ་ཐམས་ཅད་དང༌། རིན་པོ་ཆེ་ཐམས་ཅད་དང༌། སྨན་ཐམས་ཅད་དང༌།<line/>
དྲི་དང༑ མེ་ཏོག་ཐམས་ཅད་དང༌། ཙནྡན་གྱི་ཆུས་ཡོངས་སུ་བཀང་བ། མཱ་ཥའི་ཡལ་འདབ་ཀྱིས་ཁ་བཀང་པ། དུ་ཀུ་ལའི་རས་དཀར་པོས་མགྲིན་པ་བཅིངས་པ། གསེར་དང༌།<line/>
དངུལ་ལས་བྱུང་པ། དཀྱིལ་འཁོར་དེའི་ཡོ་བྱད་ཐམས་ཅད་རས་རིས་གཉིས་པའི་མཐར་མེ་ཏོག་གི་ཕྲེང་བས་དཀྲིས་ནས་རྩ་བའི་རིག་པས་བསྔགས་པ་དེ་རྣམ་པར་རྒྱལ་བའི་<line/>
བུམ་པ་ཞེས་བྱ་བ་སྟེ་སྙིང་པོའི་དཀྱིལ་འཁོར་གྱི་དབུས་སུ་བཞག་པར་བྱའོ། །དེ་ལ་འདི་བརྗོད་པར་བྱ་སྟེ། །དམ་ཚིག་དོན་དང་བསོད་ནམས་དོན། །འདོད་དོན་སོ་སོར་དམིགས་<line/>
བྱེད་དུ། །སྡོམ་པ་གཟུང་བར་བྱས་གྱུར་ནས། །གང་དུ་གནས་པ་ཐམས་ཅད་ནས། །དཀྱིལ་འཁོར་མཆོག་འདི་བྲི་བར་བྱ། །གཞན་གྱིས་མི་ཐུབ་ཐུགས་རྗེ་ཆེ། །སངས་རྒྱས་<line/>
</page>
<page index="24" id="13A">༄༅། །བྱམས་པ་སྤྱན་མར་བཅས། །འདི་རྣམས་མིང་ནི་ཀུན་དྲང་ནས། །དེ་བཞིན་གཤེགས་པ་བྲི་བར་བྱ། །འཇིག་རྟེན་གསུམ་རྒྱལ་དཀར་མོར་གྲགས།།<line/>
དེ་བཞིན་དུ་ནི་ཁྲོ་གཉེར་ཅན། །ཁྲོས་མ་ཞེས་ནི་གྲགས་པ་སྟེ། །འདི་རྣམས་མིང་ནི་ཀུན་དྲན་ནས། །སྤྱན་རས་གཟིགས་ནི་བྲི་བར་བྱ། །རིག་པ་མཆོག་ལས་སླར་འཇིགས་<line/>
བྱེད༑ ༑རྡོ་རྗེ་སེར་སྐྱ་རྡོ་རྗེ་ནི། །དྲག་པོར་བཞེད་དང་སེངྒེ་དང༌། །དེ་བཞིན་རྡོ་རྗེ་ཁུ་ཚུར་ཉིད། །འདི་རྣམས་མིང་ནི་ཀུན་ནས་ནི། །ཕྱག་ན་རྡོ་རྗེ་ཀུན་ཏུ་བྲི། །དེ་ནས་དཀྱིལ་འཁོར་<line/>
སློབ་དཔོན་གྱིས་སྙིང་པོའི་དཀྱིལ་འཁོར་གྱི་དབུས་སུ་ཕྱེ་མ་དཀར་པོ་དང༌། ཡུངས་ཀར་དཀར་པོ་བསྲེས་པས་སངས་རྒྱས་བཅོམ་ལྡན་འདས་རིན་པོ་ཆེའི་སེངྒེའི་གདན་ལ་ཉེ་<line/>
བར་བཞུགས་པ། ཆོས་སྟོན་པར་མཛད་བཞིན་པ། འོད་ཀྱི་དཀྱིལ་འཁོར་འོད་ཀུན་ཏུ་འཕྲོ་བ། གཙུག་ཏོར་ནས་འོད་ཟེར་འབྱུང་བཞིན་པའི་བཅོམ་ལྡན་འདས་རྣམ་པ་མཆོག་<line/>
ཐམས་ཅད་དང་ལྡན་པ་སྐྱེས་བུ་ཆེན་པོའི་མཚན་གྱིས་བརྒྱན་པ་དང་པོར་བྲིས་ཤིག །བཅོམ་ལྡན་འདས་ཀྱི་སྟེང་གི་གཞོགས་གཉིས་སུ་ཕྱེ་མ་སེར་པོ་དང༌། པདྨ་གེ་སར་<line/>
ཕན་ཚུན་བསྲེས་པས་གཙུག་ཏོར་གྱི་རྒྱལ་པོ་རྣམས་ཀུན་ནས་འབར་བའི་ཕྲེང་བས་འཁྲུགས་པ། འཁོར་ལོས་བསྒྱུར་བའི་རྒྱལ་པོ་ཆེན་པོའི་གཟུགས་དང༌། ཆ་བྱད་དང༌།<line/>
</page>
<page index="25" id="13B">དབྱིབས་ཀྱི་རྣམ་པ་ཅན། རབ་ཏུ་དང་བའི་སྐུ་དེ་བཞིན་གཤེགས་པ་ལ་མངོན་པར་ཕྱོགས་པ། ས་བོན་གྱིས་གང་བ་དང༌། འབྲས་བུ་ཕྱག་ན་བསྣམས་པ་ལ། འདི་ལྟ་སྟེ། བཅོམ་<line/>
ལྡན་འདས་རྒྱལ་བའི་གཙུག་ཏོར་དང༌། འཁོར་ལོས་བསྒྱུར་བ་དང༌། ཀུན་ནས་འབར་བའི་གཙུག་ཏོར་དང༌། གདུགས་དཀར་པོ་དང༌། གཟི་བརྗིད་ཕུང་པོ་དང༌། ནོར་བུའི་ཕུང་པོ་<line/>
དང༑ གསེར་གྱི་ཕུང་པོ་དང༌། རྣམ་པར་གྲགས་པའི་ཕུང་པོ་དང༌། ཀུན་ནས་ཕུང་པོ་དང༌། ཉོན་མོངས་པ་དང༌། ཉེ་བའི་ཉོན་མོངས་པའི་ཕུང་པོ་དང༌། མ་ནོར་བ་དེ་བཞིན་ཉིད་<line/>
ཀྱི་ཕུང་པོ་དང༌། རྟག་པའི་ཕུང་པོ་དང༌། དངོས་པོ་མེད་པའི་རང་བཞིན་གྱི་ཕུང་པོ་དང༌། ཐམས་ཅད་ཕུང་པོ་དང༌། སྒྲ་དབྱངས་སྙན་པའི་ཕུང་པོ་དང༌། འཇིག་རྟེན་གསུམ་པའི་<line/>
ཕུང་པོ་དང༌། མཐའ་ཡས་ཕུང་པོ་དང༌། བསོད་ནམས་ཕུང་པོ་དང༌། ལྷའི་ཕུང་པོ་ཞེས་པ་འདི་རྣམས་གཡས་ཀྱི་གཞོགས་སུ་ཉེ་བར་བཞུགས་པའོ། །གཡོན་དུ། འདི་ལྟ་སྟེ།<line/>
བཅོམ་ལྡན་འདས་རྒྱལ་བའི་གཙུག་ཏོར་དང༌། མངོན་པར་འཕགས་པ་དང༌། རྣམ་པར་རྒྱལ་བའི་གཙུག་ཏོར་དང༌། མངོན་པར་མཐོ་བ་དང༌། སའི་འདབ་མ་དང༌། འདབ་མ་<line/>
བརྒྱ་པ་དང༌། འདབ་མ་སྟོང་པ་དང༌། འོད་ཟེར་དང༌། འོད་ཟེར་ཆེན་པོ་དང༌། དྲི་མ་མེད་པའི་འོད་ཟེར་དང༌། བཀོད་པའི་འོད་ཟེར་དང༌། དཀར་པོའི་འོད་ཟེར་དང༌། པདྨའི་འོད་<line/>
</page>
<page index="26" id="14A">༄༅། །ཟེར་དང༌། བཀོད་པའི་གཙུག་ཏོར་དང༌། བདུད་བཞི་རྣམ་པར་འདུལ་བའི་གཙུག་ཏོར་དང༌། གཙུག་ཏོར་མངོན་པར་འཕགས་པ་དང༌། བསམ་གྱིས་<line/>
མི་ཁྱབ་པའི་གཙུག་ཏོར་ཞེས་པ་འདི་རྣམས་དང༌། དེ་བཞིན་གཤེགས་པའི་ནུས་པ་དང༌། ལུང་བསྟན་པ་ཞེས་གཙུག་ཏོར་གྱི་རྒྱལ་པོ་འདི་རྣམས་གཡོན་གྱི་སྟེང་དུ་བྲི་བར་བྱའོ།།<line/>
གཙུག་ཏོར་འཁོར་ལོས་བསྒྱུར་བའི་ཉེ་ལོགས་སུ་ཕྲེང་གཅིག་ལ་བརྟེན་པའི་རིག་པའི་རྒྱལ་མོ་ཆེན་མོ་བརྒྱད་བྲི་སྟེ། བཅོམ་ལྡན་འདས་མ་སྤྱན་མ་དང༌། མཛོད་སྤུ་དང༌། ཟླ་<line/>
བ་དང༌། སྙིང་རྗེ་མ་དང༌། བྱམས་པ་མ་དང༌། མི་འཇིགས་མ་དང༌། ལུང་བསྟན་མ་དང༌། དེ་བཞིན་གཤེགས་པའི་ནུས་པ་ཞེས་བྱ་བ་འདི་རྣམས་པདྨའི་གདན་ལ་<line/>
གནས་པ། འབར་བའི་ཕྲེང་བའི་འཁྲུགས་པ། རབ་ཏུ་དང་བའི་སྐུ་དེ་བཞིན་གཤེགས་པའི་དྲི་མ་དང༌། དེ་བཞིན་གཤེགས་པའི་འོད་ཀྱི་དྲ་བ་དང༌། དེ་བཞིན་གཤེགས་པའི་ཀུན་<line/>
ཏུ་སྣང་བ་དང༌། དེ་བཞིན་གཤེགས་པའི་སྙིང་པོ་དང༌། དེ་བཞིན་གཤེགས་པའི་ཉེ་བའི་སྙིང་པོ་ཞེས་པ་འདི་རྣམས་པདྨའི་གདན་ལ་གནས་པ་འབར་བའི་ཕྲེང་བས་འཁྲུགས་པ། རབ་<line/>
ཏུ་དང་བའི་སྐུ་ཅུང་ཟད་དེ་བཞིན་གཤེགས་པ་ལ་ངེས་པར་རྟོག་བཞིན་པ། རང་གི་གཟུགས་ལས་རབ་ཏུ་སྣང་བའི་སྐུ་བྲིའོ། །གཙུག་ཏོར་འཁོར་ལོས་བསྒྱུར་བའི་འོག་ཏུ་དེ་<line/>
</page>
<page index="27" id="14B">བཞིན་གཤེགས་པའི་ཁྲོ་བོ་གཞན་གྱིས་མི་ཐུབ་པ་ཆེན་པོ་ཁྲོ་བོའི་གཟུགས་ཅན་པདྨའི་གདན་ལ་བཞུགས་པ། ཀུན་ནས་འོད་ཀྱི་དཀྱིལ་འཁོར་ཅན། རྩེ་གསུམ་དང༌། ཞགས་པས་<line/>
ཕྱག་བྲེལ་པ། ཅུང་ཟད་དེ་བཞིན་གཤེགས་པའི་གཟུགས་བརྙན་ལ་བལྟ་བའོ། །གཞན་དུ་རྒྱལ་བའི་གཙུག་ཏོར་གྱི་ཉེ་ལོགས་སུ་ཕྲེང་གཅིག་ལ་བརྟེན་པའི་རིག་པའི་རྒྱལ་མོ་ཆེན་<line/>
མོ་བརྒྱད་ལ། འདི་ལྟ་སྟེ། བཅོམ་ལྡན་འདས་མ་གཞན་གྱི་མི་ཐུབ་མ་དང༌། ཕྱི་ནས་དགེ་སྦྱོང་མ་དང༌། དེ་བཞིན་གཤེགས་པའི་མཛེས་མ་དང༌། སངས་རྒྱས་དཀར་མོ་དང༌།<line/>
དེ་བཞིན་གཤེགས་མ་སེམས་མ་དང༌། དེ་བཞིན་གཤེགས་པ་ལྕགས་ཀྱུས་འགུགས་མ་ཞེས་པ་འདི་རྣམས་པདྨའི་གདན་ལ་གནས་པ། འོད་ཀྱི་དཀྱིལ་འཁོར་གྱི་སྐུའོ། །དེ་བཞིན་<line/>
གཤེགས་པ་ལ་མངོན་པར་ཕྱོགས་པའོ། །འདི་རྣམས་ཀྱི་སྟེང་དུ་གསང་སྔགས་ཀྱི་རྒྱལ་པོ་བརྒྱད་ལ། འདི་ལྟ་སྟེ། བཅོམ་ལྡན་འདས་དེ་བཞིན་གཤེགས་པའི་མཐའ་དང༌། དེ་བཞིན་<line/>
གཤེགས་པའི་ཀུན་ཏུ་སྣང་བ་དང༌། དེ་བཞིན་གཤེགས་པའི་མཁྱེན་པ་དང༌། དེ་བཞིན་གཤེགས་པའི་འཇིག་རྟེན་གསུམ་དང༌། དེ་བཞིན་གཤེགས་པའི་འདུས་པ་དང༌། དེ་བཞིན་<line/>
གཤེགས་པའི་སྐུ་དང༌། དེ་བཞིན་གཤེགས་པའི་སྤྲུལ་པ་དང༌། དེ་བཞིན་གཤེགས་པའི་འཇིག་རྟེན་ཞེས་པ་འདི་རྣམས་ཀུན་ནས་འོད་ཀྱི་དཀྱིལ་འཁོར་གྱིས་ཡོངས་སུ་བསྐོར་བ།<line/>
</page>
<page index="28" id="15A">༄༅། །པདྨའི་གདན་ལ་གནས་པ། རབ་ཏུ་དང་བའི་སྐུ། དེ་བཞིན་གཤེགས་པའི་གཟུགས་བརྙན་ལ་ལྟ་བར་གྱུར་པའོ། །རྒྱལ་བའི་གཙུག་ཏོར་གྱི་འོག་ཏུ་<line/>
དེ་བཞིན་གཤེགས་པའི་ཡན་ལག་དང་ལྡན་པའི་ཞེས་བྱ་བའི་རིག་པའི་རྒྱལ་པོ་ཀུན་ནས་འོད་པདྨའི་གདན་ལ་གནས་པ། ཕྱག་ན་པདྨ་སྟེ་དེ་རྣམས་ཐམས་ཅད་ལྷའི་གཟུགས་<line/>
གཡས་པས་ས་བོན་གྱིས་གང་བ་དང༌། ཕྱག་གཡོན་པས་མཆོག་སྦྱིན་པ། རང་གི་ཆ་བྱད་ཀྱིས་ཀུན་ཏུ་གནས་པར་ཡང་ངོ༌། །གཙུག་ཏོར་གྱི་རྒྱལ་པོའི་སྟེང་དུ་རང་སངས་<line/>
རྒྱས་བརྒྱད་ཇི་ལྟར་རིག་པར་བྲི་བར་བྱའོ། །འདི་ལྟ་སྟེ། བཅོམ་ལྡན་འདས་སྙན་གྲགས་ཞེས་བྱ་བའི་རང་སངས་རྒྱས་དང༌། སྟེང་གི་དྲང་སྲོང་དང༌། དྲང་སྲོང་ཆེན་པོ་དང༌།<line/>
ལྷའི་དྲང་སྲོང་དང༌། མཱ་ད་ར་དང༌། བརྩེགས་པ་དང༌། ལེགས་པར་བརྩེགས་པ་དང༌། བརྩེགས་པ་ཆེན་པོ་ཞེས་པ་རང་སངས་རྒྱས་བརྒྱད་པོ་འདི་རྣམས་པདྨའི་གདན་ལ་<line/>
སྐྱིལ་མོ་ཀྲུང་གིས་ཉེ་བར་འདུག་པ། ཏིང་ངེ་འཛིན་ལ་སྙོམས་པར་ཞུགས་པ། འབར་བའི་ཕྲེང་བས་འཁྲུགས་པ། བླ་གོས་སེར་པོ་ཅན་ནོ། །བཅོམ་ལྡན་འདས་ཀྱི་འོག་<line/>
ཏུ་ཡིད་བཞིན་གྱི་ནོར་བུའི་ཕྱག་རྒྱའོ། །གཡོན་དུ་སྣམ་སྦྱར་རོ། །མདུན་གྱི་འོག་ཏུ་ཆོས་ཀྱི་འཁོར་ལོ་རྩིབས་བཅུ་གཉིས་པ། ཀུན་ནས་འབར་བའི་ཕྲེང་བས་འཁྲུགས་<line/>
</page>
<page index="29" id="15B">པ་པདྨའི་འདབ་མ་བརྒྱད་པ་ལ་གནས་པའོ། །དེའི་ཡང་ཉེ་ལོགས་སུ་ཁྲོ་བོའི་རྒྱལ་པོ་སྒྲོལ་མས་ནོན་པ་ཞེས་བྱ་བ། རལ་པའི་ཅོད་པན་འཆང་བ། པདྨའི་གདན་ལ་གནས་པ་དང༌།<line/>
བཅོམ་ལྡན་འདས་མ་འཕགས་མ་སྒྲོལ་མའི་བཀའ་ནོད་པར་བྱེད་བཞིན་པའི་འོག་ཏུ་པདྨ་རིགས་མཛེས་མ་ཞེས་བྱ་བའི་རིག་པའི་རྒྱལ་མོ་བྲི་བར་བྱའོ། །པདྨའི་གདན་ལ་ཉེ་བར་<line/>
འདུག་པ། རལ་པའི་ཅོད་པན་འཆང་བ། དར་ལ་དང༌། རས་ཀྱི་སྨད་གཡོགས་དང༌། སྟོད་གཡོགས་ཅན། ཐལ་མོ་སྦྱར་བ་བྱས་པ། ཅུང་ཟད་སྒྲོལ་མའི་གཟུགས་ལ་ལྟ་བར་<line/>
གྱུར་པ། བཀའ་ནོད་པར་བྱེད་བཞིན་པའོ། །དེའི་གོང་དུ་པདྨ་ཆེན་པོ་ཞེས་བྱ་བའི་ཁྲོ་བོ་མདོག་དམར་པོ། ཀུན་ནས་འབར་བའི་ཕྲེང་བས་འཁྲུགས་པ། པདྨའི་གདན་ལ་ཉེ་བར་<line/>
འདུག་པ། བཅོམ་ལྡན་འདས་མ་འཕགས་མ་སྒྲོལ་མའི་བཀའ་ནོད་པར་བྱེད་བཞིན་པའོ། །ཁྲོ་བོའི་རྒྱལ་པོ་དེ་རྣམས་ཐམས་ཅད་ཀུན་ནས་འབར་བ་ཆེན་པོའི་འོད་ཀྱི་དཀྱིལ་<line/>
འཁོར་དང་རྣམ་པར་འགྱུར་པའི་གཟུགས་འཆང་བ། དར་དང༌། རས་ཀྱི་སྨད་གཡོགས་ཅན། རྒྱན་ཐམས་ཅད་ཀྱིས་རྣམ་པར་བརྒྱན་པའི་ལུས་སུ་བྱའོ། །སྒྲོལ་མའི་གཡོན་གྱི་<line/>
གཞོགས་སུ་བྱང་ཆུབ་སེམས་དཔའ་མཐུ་ཆེན་ཐོབ་སྐུ་མདོག་དཀར་པོ་རལ་བའི་ཅོད་པན་འཆང་བ། རྒྱན་ཐམས་ཅད་ཀྱིས་རྣམ་པར་བརྒྱན་པ། དར་ལའི་སྟོད་གཡོགས་<line/>
</page>
<page index="30" id="16A">༄༅། །ཅན༑ དར་ལ་དང༌། རས་ཀྱི་སྨད་གཡོགས་དང༌། པདྨའི་གདན་ལ་གནས་པ། བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་བཞིན་པའོ། །སྤྱན་རས་<line/>
གཟིགས་དབང་ཕྱུག་གི་པདྨའི་འོག་ཏུ་བྱང་ཆུབ་སེམས་དཔའ་དྲི་མ་མེད་པ་འགྲོ་བ་ཞེས་བྱ་བ་བྲི་ཡང་ཀུ་ལྟར་སྔོ་བསངས། ཅུང་ཟད་འཛུམ་པའི་བཞིན་དང༌། པདྨའི་གདན་<line/>
ལ་ཉེ་བར་འདུག་པ། རལ་པའི་ཅོད་པན་འཆང་བ། གཡོ་བ་དང་བཅས་པའི་སྨད་གཡོགས་དང༌། དར་ལའི་སྟོད་གཡོགས་འཆང་བ། ཤིན་ཏུ་དང་བའི་སྐུ། འོད་ཟེར་འབར་<line/>
བ༑ བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་བཞིན་པའོ། །དྲི་མ་མེད་པ་འགྲོ་བའི་སྟེང་གི་གཡོན་དུ་བཅོམ་ལྡན་འདས་སྤྱན་རས་གཟིགས་དབང་ཕྱུག་དབྱུག་པ་དང༌།<line/>
རིལ་བ་སྤྱི་བླུགས་དང༌། བགྲང་ཕྲེང་དང༌། གཡང་གཞི་ནག་པོ་ཅན་དང༌། རབ་ཏུ་དང་བའི་སྐུ་འབར་བའི་ཕྲེང་བས་འཁྲུགས་པ་བྱའོ། །དེའི་འོག་ཏུ་འདོད་པ་ཕུན་ཚོགས་<line/>
བྱེད་པ་པདྨའི་གདན་ལ་གནས་པ། སྐུ་དཀར་པོ། པདྨའི་སྡོང་བུས་དཀྲིས་པའི་ལུས་ཅན། ཕྱག་གཡོན་པས་པདྨ་དང༌། གཡས་པས་ཡིད་བཞིན་གྱི་ནོར་བུ་ཕྱག་ཏུ་<line/>
བཀོད་པ། འབར་བའི་ཕྲེང་བས་འཁྲུགས་པ། ཅུང་ཟད་འཛུམ་པའི་བཞིན་རས་ཅན། ཕྱག་ན་རྡོ་རྗེའི་གཡས་ཀྱི་སྣམ་བུ་གཅིག་ལ་རིག་པའི་རྒྱལ་པོ་ཆེན་པོ་བྲི་བར་བྱའོ།།<line/>
</page>
<page index="31" id="16B">འདི་ལྟ་སྟེ། བཅོམ་ལྡན་འདས་རིག་པ་མཆོག་དང༌། ཉལ་བ་དང༌། ལེགས་པར་གྲུབ་པར་བྱེད་པ་དང༌། རྡོ་རྗེ་སྡེ་དང༌། དཔུང་བཟང་དང༌། རལ་པ་གྱེན་བརྫེས་དང༌། རིག་པ་བཟང་པོ་<line/>
དང༑ ལེགས་འགྲུབ་དང༌། སྡེ་བཟང་དང༌། སྟོབས་པོ་ཆེ་དང༌། རྣམ་པར་འཇོམས་པ་དང༌། ཀི་ལཱི་ཀི་ལ་དང༌། མཆོག་དང༌། ལེགས་འདུལ་དང༌། འགྲོ་ལྡིང་བ་དང༌། སྔོན་རབས་<line/>
དང༑ རིན་ཆེན་ཀེ་ལཱི་དང༌། བྱིས་པའི་ཀེ་ལཱི་དང༌། ལེགས་པར་ཀེ་ལཱི་དང༌། ལེགས་པར་གང་བ་དང༌། གང་བ་ཆེན་པོ་དང༌། ལྷ་མཐར་བྱེད་དང༌། རྡོ་རྗེ་ཆེན་པོ་དང༌། འབར་བ་<line/>
ཞེས་པ་ཉི་ཤུ་རྩ་བཞི་པོ་འདི་རྣམས་སྔགས་ཀྱི་རྒྱལ་པོ་ཆེན་པོ་སྟེ་ཀུན་ནས་འབར་བའི་ཕྲེང་བས་འཁྲུགས་པ། རྨ་བྱ་ལ་ཉེ་བར་འདུག་པ། ཨུཏྤ་ལ་ལྟར་སྔོ་བསངས། བཞིན་ཅུང་ཟད་<line/>
ཁྲོ་གཉེར་དུ་བྱས་པ། ཕྱག་གཡོན་པས་བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་བར་བྱེད་བཞིན་པའོ། །འདི་དག་གི་འོག་ཏུ་རིག་པའི་རྒྱལ་མོ་ཆེན་མོ་བྲི་བར་བྱ་སྟེ། འདི་ལྟ་<line/>
སྟེ༑ བཅོམ་ལྡན་འདས་མཱ་མ་ཀཱི་དང༌། རྡོ་རྗེ་ལྕགས་ཀྱུ་མ་དང༌། རྡོ་རྗེ་ལྕགས་སྒྲོག་མ་དང༌། རྡོ་རྗེ་རྒྱལ་མ་དང༌། རྡོ་རྗེ་རྣམ་པར་རྒྱལ་མ་དང༌། དམར་པོ་ལྡན་མ་དང༌། གྲགས་<line/>
ལྡན་མ་དང༌། བི་ཤི་ནི་རྡོ་རྗེ་སྤྱན་མ་དང༌། རྡོ་རྗེ་ཁྲོ་གཉེར་མ་དང༌། རྡོ་རྗེ་ཁུ་ཚུར་མ་དང༌། རྡོ་རྗེ་མི་འཇིགས་མ་དང༌། རྡོ་རྗེ་ཕྲེང་བ་མ་དང༌། རྡོ་རྗེ་སྒྲ་ལྡན་མ་དང༌། རྡོ་རྗེ་དགེ་ལེགས་<line/>
</page>
<page index="32" id="17A">༄༅། །མ་དང༌། རྡོ་རྗེ་འཛིན་མ་དང༌། རྡོ་རྗེ་མ་མོ་དང༌། རྡོ་རྗེ་གཞན་གྱིས་མི་ཐུབ་མ་དང༌། རྡོ་རྗེ་གནམ་ལྕགས་མ་དང༌། དུས་ཀྱི་རྡོ་རྗེ་མ་དང༌། རྡོ་རྗེ་གཙུག་<line/>
ཕུད་མ་དང༌། རྡོ་རྗེ་བཀའ་བསྒོ་ཆེན་མོ་དང༌། རྡོ་རྗེ་འོད་དང༌། རྒྱལ་བ་ལྡན་མ་དང༌། རྡོ་རྗེ་གཟུགས་ལྡན་མ་དང༌། རྡོ་རྗེ་སྤྱན་མ་ཞེས་པ་ཉི་ཤུ་རྩ་བཞི་པོ་འདི་རྣམས་རྡོ་རྗེའི་<line/>
རིགས་ཀྱི་རིག་པའི་རྒྱལ་མོ་ཆེན་མོ་སྟེ་རྨ་བྱ་ལ་ཉེ་བར་འདུག་པ། ཨུཏྤ་ལ་ལྟར་སྔོ་བསངས། ཀུན་ནས་འབར་བའི་ཕྲེང་བས་འཁྲུགས་པ། ཅུང་ཟད་བཞིན་ཁྲོ་གཉེར་དང་<line/>
ལྡན་པར་བྱས་པ་དང༌། དར་དང༌། རས་ཀྱི་ཤམ་ཐབས་དང༌། དར་ལའི་སྟོད་གཡོགས་མནབས་པ། གཡོན་པ་རྡོ་རྗེ་དང༌། གཡས་པ་བཅོམ་ལྡན་འདས་ཤཱཀྱ་ཐུབ་<line/>
པ་ལ་ཕྱག་འཚལ་བཞིན་པ། ལྷས་བསྟོད་པའི་གཟུགས་འཆང་བའོ། །དེ་རྣམས་དེ་བཞིན་གཤེགས་པའི་གཟུགས་བརྙན་ལ་ལྟ་བར་གྱུར་པ། རང་གི་གཟུགས་དང༌།<line/>
ཆ་བྱད་དང༌། དབྱིབས་བཞིན་དུ་བྲི་བར་བྱའོ། །བཅོམ་ལྡན་འདས་ཀྱི་གཡས་ཀྱི་གཞོགས་སུ་འཕགས་པ་སྤྱན་རས་གཟིགས་དབང་ཕྱུག་སྟོན་ཀའི་སྤྲིན་ལྟར་དཀར་བ།<line/>
རལ་པའི་ཅོད་པན་འཆང་བ། འོད་དཔག་མེད་དབུས་སུ་བཞུགས་པ། དར་ལའི་སྟོད་གཡོགས་ཅན། དར་ལ་དང༌། རས་ཀྱི་ཤམ་ཐབས་ཅན། རྒྱན་ཐམས་ཅད་ཀྱིས་<line/>
</page>
<page index="33" id="17B">རྣམ་པར་བརྒྱན་པ། ཕྱག་གཡོན་པས་པདྨའི་ཕྱག་རྒྱ། གཡས་པས་བཅོམ་ལྡན་འདས་ལ་རྔ་ཡབ་གཡོབ་པར་བྱེད་པ། པདྨའི་གདན་ལ་སེམས་དཔའ་ཆེན་པོའི་མཚན་གྱིས་བརྒྱན་<line/>
པར་བྱས་པའི་ལུས་ཅན། ཅུང་ཟད་དེ་བཞིན་གཤེགས་པའི་གཟུགས་བརྙན་ལ་ལྟ་བའོ། །བཅོམ་ལྡན་འདས་ཀྱི་གཡོན་དུ་འཕགས་པ་ཕྱག་ན་རྡོ་རྗེ་ཨུཏྤ་ལ་སྔོན་པོའི་འདབ་མའི་ཁ་<line/>
དོག་ཅན། པདྨའི་གདན་ལ་རྒྱན་ཐམས་ཅད་ཀྱིས་རྣམ་པར་བརྒྱན་པ། རབ་ཏུ་དང་བའི་སྐུ། དར་དང༌། རས་ཀྱི་ཤམ་ཐབས་ཅན། སྟོད་གཡོགས་དམར་པོ་མནབས་པ།<line/>
ཕྱག་གཡས་པས་བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་བཞིན་པ། ཕྱག་གཡོན་པས་རྔ་ཡབ་ཀྱིས་བྲེལ་བ། འབར་བས་འཁྲུགས་པའི་སྤྱན་ཅུང་ཟད་དེ་བཞིན་གཤེགས་<line/>
པའི་གཟུགས་བརྙན་ལ་ལྟ་བར་གྱུར་པའོ། །སྤྱན་རས་གཟིགས་དབང་ཕྱུག་གི་གཡས་སུ་བཅོམ་ལྡན་འདས་མ་སྒྲོལ་མ་ཆེན་པོ་པྲི་ཡང་ཀུ་ལྟར་སྔོ་བསངས་མ། ཀུན་ནས་འབར་<line/>
བའི་ཕྲེང་བས་འཁྲུགས་པ། རབ་ཏུ་དང་བའི་སྐུ། པདྨའི་གདན་ལ་གནས་པ། ཅུང་ཟད་འཛུམ་བཞིན་པ། དར་དང༌། རས་ཀྱི་ཤམ་ཐབས་ཅན། སྟོད་གཡོགས་དམར་<line/>
པོ་མནབས་པ། ཕྱག་གཡོན་པས་ཨུཏྤ་ལ་ཡོངས་སུ་བཟུང་ནས་གཡས་པས་བཅོམ་ལྡན་འདས་ཤཱཀྱ་ཐུབ་པ་ལ་ཕྱག་འཚལ་བཞིན་པ། ལུས་ཅུང་ཟད་འདུད་པ། ལང་ཚོ་<line/>
</page>
<page index="34" id="18A">༄༅། །དང་པོ་ཅན། ཧ་ཅང་མི་སྦོམ། ཧ་ཅང་མི་ཕྲ་བའི་བཅོམ་ལྡན་འདས་མ་སྒྲོལ་མ་བྲི་བར་བྱའོ། །འཕགས་པ་སྤྱན་རས་གཟིགས་ཀྱི་གཡས་སུ་ཕྲེང་གཅིག་<line/>
ལ་བརྟེན་པའི་རིག་པའི་རྒྱལ་པོ་ཆེན་པོ་བཅོ་བརྒྱད་ལ། འདི་ལྟ་སྟེ། བཅོམ་ལྡན་འདས་ཕྱག་མཐའ་ཡས་པ་དང༌། ཕྱག་སྟོང་པ་དང༌། ཕྱག་བརྒྱ་པ་དང༌། ཕྱག་བཅུ་གཉིས་པ་<line/>
དང༑ ཕྱག་དྲུག་པ་དང༌། ཕྱག་བཞི་པ་དང༌། ཞབས་སྟོང་པ་དང༌། ཞབས་བརྒྱ་པ་དང༌། ཞབས་བཅུ་གཉིས་པ་དང༌། ཞབས་དྲུག་པ་དང༌། ཞབས་བཞི་པ་དང༌། རྟ་མགྲིན་<line/>
དང༑ དོན་ཡོད་ཞགས་པ་དང༌། འོད་ཟེར་སྟོང་གིས་རྣམ་པར་སྣང་བ་དང༌། མགྲིན་པ་དཀར་པོས་འཇིག་རྟེན་གསུམ་ལས་རྣམ་པར་རྒྱལ་བ་དང༌། མཐའ་ཡས་རྣམ་རྒྱལ་<line/>
དང༑ རྣམ་རྒྱལ་ཆེན་པོ་དང༌། ལྷའི་མཐའ་དང༌། མཐའ་དཔག་ཏུ་མེད་པ་དང༌། ཡིད་ཀྱི་ཤིང་རྟ་དང༌། མི་འཇིགས་པ་སྦྱིན་པ་ཞེས་པ་རིག་པའི་རྒྱལ་པོ་ཆེན་པོ་འདི་རྣམས་<line/>
པདྨའི་རིགས་ཀྱི་གཙོ་བོ་སྲིད་པར་འཇུག་པ་ཉེ་བར་སྤྱོད་པར་བྱེད་པ། ཀུན་ནས་འབར་བའི་ཕྲེང་བས་འཁྲུགས་པ། པདྨའི་ལུས་ཀྱིས་ཉེ་བར་བསྐོར་བའི་ལུས་ཕྱག་ན་པདྨ་<line/>
དང༑ གཡས་པས་མཆོག་སྦྱིན་པ། ཅུང་ཟད་སྒྲོལ་མ་ལ་ལྟ་བར་གྱུར་པའོ། །བཅོམ་ལྡན་འདས་འཕགས་མ་སྒྲོལ་མའི་ཉེ་ལོགས་སུ་གོས་དཀར་མོ་པདྨའི་གདན་ལ་ཉེ་<line/>
</page>
<page index="35" id="18B">བར་འདུག་པ། རབ་ཏུ་དང་བའི་སྐུ། རལ་པའི་ཅོད་པན་འཆང་བ། དེ་བཞིན་གཤེགས་པའི་གཟུགས་བརྙན་ལ་ལྟ་བར་གྱུར་པ། ཕྱག་ན་པདྨ་རབ་ཏུ་རྒྱས་པ་དང༌། གཡས་པས་བགྲང་<line/>
ཕྲེང་བསྣམས་པའོ། །དེའང་གཡས་སུ་ཕྲེང་ཅིག་ལ་བརྟེན་པའི་པདྨའི་རིགས་ཀྱི་ལས་ཀྱི་གཙོ་མོ་བཅུ་བཞི་བྲི་བར་བྱ་བ་ལ། འདི་ལྟ་སྟེ། བཅོམ་ལྡན་འདས་མ་ཁྲོ་གཉེར་ཅན་དང༌།<line/>
དཀར་མོ་དང༌། དཀར་མོ་ཆེན་མོ་དང༌། དཔལ་མདུན་མ་དང༌། པདྨ་གོ་བོ་རིག་དང༌། གྲགས་ལྡན་མ་དང༌། སངས་རྒྱས་དཔའ་བའི་ཟླ་བ་མ་དང༌། ལོངས་སྤྱོད་ལྡན་མ་དང༌། བདེ་<line/>
ལྡན་མ་དང༌། གྲགས་པ་ལྡན་མ་དང༌། ཤེས་རབ་གོས་ཅན་མ་དང༌། སྟོབས་གཅིག་མ་དང༌། སྟོབས་མང་པོ་དང༌། སྟོབས་བཅུ་མ་དང༌། སངས་རྒྱས་ཀྱི་ཡུམ་དང༌། བྱང་ཆུབ་<line/>
ཀྱི་ཡན་ལག་གི་ཡུ་མ་ཞེས་པ་འདི་རྣམས་རིག་པའི་རྒྱལ་མོ་ཆེན་མོ་སྟེ། ཀུན་ནས་འབར་བའི་ཕྲེང་བས་འཁྲུགས་པ། པདྨའི་གདན་ལ་གནས་པ། རྒྱན་ཐམས་ཅད་ཀྱིས་རྣམ་པར་<line/>
བརྒྱན་པ། ལྷའི་བུད་མེད་ཀྱི་ཆ་བྱད་འཆང་བ། རབ་ཏུ་དང་བའི་སྐུ། ཅུང་ཟད་སྒྲོལ་མའི་གཟུགས་བརྙན་ལ་ལྟ་བར་གྱུར་པའོ། །པདྨ་བསྣམས་ཤིང་གཡས་པས་མཆོག་སྦྱིན་<line/>
པ༑ རང་གི་གཟུགས་སུ་བྲི་བར་བྱའོ། །སྒྲོལ་མའི་འོག་ཏུ་ཅི་བགྱི་ཞེས་བྱ་བ་བཅོམ་ལྡན་འདས་ལས་འཕགས་མ་སྒྲོལ་མའི་ཁྲོ་བོ་ཆེན་པོ་ཞལ་བཞི་པ། ཕྱག་བཞི་པ་པདྨའི་<line/>
</page>
<page index="36" id="19A">༄༅། །གདན་ལ་གནས་པ། ལུས་བརྟན་པ། ནག་པོ་མཐར་བྱེད་པའི་གཟུགས་ཅན། ཁྲོ་གཉེར་དུ་བྱས་པ། མཆེ་བ་གཙིགས་པ། ཞལ་གཅིག་གིས་དྲག་<line/>
ཏུ་བཞད་པས་གདངས་བཞིན་པ། གཉིས་པ་དེ་བཞིན་གཤེགས་པ་ལ་ལྟ་བཞིན་པ། དང་པོས་སྒྲོལ་མ་ལྟ་བའོ། །ཕྱག་དང་པོས་རིན་པོ་ཆེ་མཐོང་བ་འབྱིན་པར་བྱེད་བཞིན་<line/>
པ༑ གཡོན་དང་པོས་ཞགས་པ་བསྣམས་པ། བཅོམ་ལྡན་འདས་མ་སྒྲོལ་མའི་བཀའ་ནོད་པར་བྱེད་བཞིན་པའོ། །དེའི་འང་གཡས་སུ་ཁྲོ་བོ་ཆེན་པོ་སྒྲོལ་མས་ནོན་པ་ཞེས་<line/>
བྱ་བ་ལྷ་ཆེན་པོ་ལ་ཉེ་བར་འདུག་པ། པདྨའི་ཆུ་བས་དཀྲིས་པའི་ལུས་ཅན། ཨུཏྤ་ལ་ལྟར་སྔོ་བསངས། བཅོམ་ལྡན་འདས་མ་འཕགས་མ་སྒྲོལ་མའི་བཀའ་ནོད་པར་<line/>
བྱེད་བཞིན་པ་བྲི་བར་བྱའོ། །འཇུག་པ་དང༌། དབང་བསྐུར་བའི་ཆོ་ག་ཐམས་ཅད་སྔར་བརྗོད་པ་ཁོ་ནའོ། །རལ་པ་གྱེན་བརྫེས་ཀྱི་རྒྱུད་ཕྱི་མའི་དཀྱིལ་འཁོར་ཆེན་པོའི་ཆོ་<line/>
གའོ༑༑ །།དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་གིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་<line/>
ལྡན་འདས། རལ་པ་གྱེན་བརྫེས་ཀྱི་རྟོག་པའི་རྒྱལ་པོ་ཆེན་པོར་རང་གི་སྙིང་པོ་སྦྱིན་པར་བགྱིའོ། །གང་གིས་བརྗོད་པ་ཙམ་གྱིས་དེ་བཞིན་གཤེགས་པ་ཐམས་ཅད་ཀྱི་ཏིང་<line/>
</page>
<page index="37" id="19B">ངེ་འཛིན་མངོན་དུ་འགྱུར་རོ། །འཇིགས་པ་དང༌། ཉེ་བར་འཚེ་བ་དང༌། ནད་འགོ་བ་ཐམས་ཅད་རབ་ཏུ་ཞི་བར་བྱེད་དོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་<line/>
དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་ལེགས་སོ་ཞེས་བྱ་བ་བྱིན་ཏེ། སྤྱན་རས་གཟིགས་དབང་ཕྱུག །ལེགས་སོ། །ཁྱོད་ཀྱིས་སྨྲོས་ཤིག །དེ་ནས་བྱང་ཆུབ་<line/>
སེམས་དཔའ་སྤྱན་རས་གཟིགས་དབང་ཕྱུག་གིས་རང་གི་སྙིང་པོའི་དཀྱིལ་འཁོར་འདི་གསུངས་སོ། །དེ་ནས་འདི་ལས་དཀྱིལ་འཁོར་ཆེ། །དམ་པ་ཡང་དག་རབ་འཆད་བྱེད། །<line/>
དཀྱིལ་འཁོར་ཆེན་པོའི་རྣམ་པ་རུ། །ཕྱི་ཡི་དཀྱིལ་འཁོར་ཀུན་ཏུ་བྲི། །དེ་ཡི་དབུས་སུ་སྲད་བུ་མཉམ། །གྲུ་བཞི་ཡོངས་སུ་བསྐོར་བར་བྱ། །གཉིས་པར་འཇོམས་པ་པོ་སོང་སྟེ།།<line/>
དཀྱིལ་འཁོར་དམ་པ་བྲི་བར་བྱ། །དཀྱིལ་འཁོར་བརྒྱད་ཀྱི་ཚུལ་གྱིས་ནི། །རི་མོ་བཞི་པོ་རྣམས་ཀྱང་ངོ༌། །པདྨ་འདབ་བརྒྱད་བྲི་བར་བྱ། །པདྨ་ཡི་གེ་ཟེའུ་འབྲུ་ལ། །འཇིག་རྟེན་མགོན་<line/>
པོ་དགོད་པར་བྱ། །པདྨའི་འདབ་མའི་ཕྲེང་བ་རྣམས། །སངས་རྒྱས་གཟུགས་བརྙན་ཀུན་ཏུ་བྲི། །དེ་རུ་སློབ་དཔོན་རབ་བཞུགས་ནས། །པདྨ་ཆེན་པོའི་ཕྱག་རྒྱ་མཆོག །དཀྱིལ་<line/>
འཁོར་གནས་ལ་ཉེར་འདུག་པས། །མཉམ་པར་གཞག་པས་མཉམ་པར་དགོད། །ཇི་ལྟར་ཆུ་ལ་པདྨ་གང༌། །གནས་ཀྱི་ཉེས་པ་མང་པོས་ཀྱང༌། །གོས་པར་མི་འགྱུར་དེ་བཞིན་<line/>
</page>
<page index="38" id="20A">༄༅། །འདིར། །འགྲོ་ལ་ཆགས་པས་ཡང་དག་བྱེད། །ལན་གཅིག་འདི་གསུངས་དཔེར་བརྗོད་ནས། །དེ་ནས་ལྕགས་ཀྱུ་མཆོག་དག་གིས། །ཡང་དག་བཀུག་<line/>
ནས་པདྨ་ཆེ། །སྤྱན་རས་གཟིགས་དབང་གྲོལ་བར་འགྱུར། །དེ་ལ་འདི་ནི་པདྨའི་ལྕགས་ཀྱུ་ཆེན་པོའོ། །ཨོཾ་མཧཱ་པདྨོ་ཧཱུཾ་ཛ་ཧྲཱི། །དེ་ནས་བཅོམ་ལྡན་འདས་འཕགས་པ་སྤྱན་<line/>
རས་གཟིགས་དབང་ཕྱུག་འོངས་ནས་སློབ་དཔོན་ལ་མཐོང་བ་སྦྱིན་པར་བྱེད་དོ། །ཡང་ན་འོད་ཟེར་གཏོང་བར་བྱེད་དོ། །དེ་ནས་འདི་ཉིད་ཀྱི་ཕྱག་རྒྱས་སློབ་མ་རབ་ཏུ་གཞུག་པར་<line/>
བྱ་སྟེ། དར་དཀར་པོས་གོས་དཀར་པོ་དང༌། གཙུག་ཏོར་དཀར་པོས་མགོ་བོ་དཀྲི་བར་བྱའོ། །འདི་ཉིད་འཇིག་རྟེན་དུ་རབ་ཏུ་བརྗོད་ནས་དེ་ནས་སྨྲོས་ཤིག་ཅེས་སོ། །དེ་ནས་པདྨ་ལག་<line/>
པ་གཡོན་དུ་བྱིན་ནས་གཡས་པས་ཆུ་སྣོད་བྱིན་ཏེ་འདི་སྐད་ཅེས་བརྗོད་པར་བྱའོ། །སངས་རྒྱས་ཐམས་ཅད་པདྨ་ཆེ། །པདྨའི་དཀྱིལ་འཁོར་དམ་པ་ནི། །འཕགས་པ་སྤྱན་རས་<line/>
གཟིགས་དབང་ཕྱུག །དེ་ཉིད་ལྷན་ཅིག་བརྟག་པར་བྱ་ཞེས་སོ། །དེ་ནས་ཕྱག་རྒྱ་ཆེན་པོ་བཅིང་བ་དང༌། ཏིང་ངེ་འཛིན་ཡང་བསླབ་པར་བྱའོ། །དེ་བཞིན་གཤེགས་པའི་པདྨ་<line/>
ཞེས་བྱ་བའི་དཀྱིལ་འཁོར་ཆེན་པོའོ། །དེ་ནས་པདྨའི་དཀྱིལ་འཁོར་འབྱུང་སྟེ་དེ་བཞིན་དུ་དཀྱིལ་འཁོར་བྲིས་ནས་དབུས་ཀྱི་ཟེ་འབྲུ་ལ་ཉེ་བར་འདུག་སྟེ་སྟོང་ཕྲག་བརྒྱ་བཟླས་<line/>
</page>
<page index="39" id="20B">པར་བྱའོ། །དེ་བཞིན་གཤེགས་པ་ཐམས་ཅད་ཀྱི་ཏིང་ངེ་འཛིན་ནི་པདྨའི་འདབ་མ་རྒྱས་པ་དེ་ལ་ཀུན་ཏུ་གཟིགས་པར་བྱེད་པ་འཕགས་པ་སྤྱན་རས་གཟིགས་དབང་ཕྱུག་ཉིད་ཐོབ་<line/>
པར་བྱེད་དོ། །ཞེས་པདྨའི་དཀྱིལ་འཁོར་རོ། །དེ་ནས་དམ་ཚིག་གི་དཀྱིལ་འཁོར་འབྱུང་སྟེ་དེ་བཞིན་ཁོ་ནར་དཀྱིལ་འཁོར་བརྟག་པར་བྱས་ནས་དབུས་སུ་པདྨ་སྟོང་དགོད་དུ་གཞུག་<line/>
གོ་༑དེ་ནས་པདྨ་སྟོང་པོ་དེ་བཅོམ་ལྡན་འདས་ལ་དབུལ་བར་བྱ་སྟེ་ལན་རེ་ལན་རེ་ཡོངས་སུ་བཟླས་ནས་སོ། །དེ་ནས་སློབ་མ་རབ་ཏུ་བཅུག་ནས་དམ་ཚིག་བརྗོད་པར་བྱའོ། །བུ་དང་<line/>
སློབ་མའི་ཆེད་དུ་ཡང༌། །དམ་ཚིག་ཉམས་པར་མི་བྱ་སྟེ། །དམ་ཚིག་བདག་ལ་བརྗོད་པར་བྱ། །གང་ཕྱིར་པདྨའི་རྣམ་པ་ལས། །འདོད་པའི་འདོད་ཆགས་ཐམས་ཅད་དག །<line/>
དམ་ཚིག་གི་ནི་དཀྱིལ་འཁོར་རོ། །ལས་ཀྱི་དཀྱིལ་འཁོར་བྲི་བར་བྱ། །མཆོད་པ་རྣམ་པ་བཞི་ཡིས་ནི། །སངས་རྒྱས་ཐམས་ཅད་ཡིད་ཀྱིས་མཆོད། །ལུས་ཀྱིས་སྤྱན་རས་<line/>
གཟིགས་མགོན་ལ། །དག་གིས་ཕྱག་ན་རྡོ་རྗེ་ལ། །ལས་ལས་ནམ་མཁའི་སྙིང་པོར་སྐྱེས། །ཇི་ལྟར་སྒྲུབ་ཐབས་ཆོ་གར་འགྱུར། །བཅོམ་ལྡན་འདས་འཕགས་པ་སྤྱན་རས་<line/>
གཟིགས་དབང་ཕྱུག་རི་རབ་ལྷུན་པོའི་རིའི་རྩེ་མོར་འཁོད་པ་རང་གི་ཏིང་ངེ་འཛིན་གྱིས་ཀུན་ཏུ་གནས་པའི་སྐུ་ཐམས་ཅད་ནས་དེ་བཞིན་གཤེགས་པའི་སྐུ་བརྒྱད་དོ་ཞེས་སོ། །<line/>
</page>
<page index="40" id="21A">༄༅། །དེ་ནས་དཀར་པོའི་ཕྱོགས་ཀྱི་ཚེས་གཅིག་ནས་བརྩམས་ཏེ་རྟག་ཏུ་ཐམས་ཅད་དག་པའི་ཏིང་ངེ་འཛིན་གྱིས་རྒྱུན་ཏུ་བཟླས་བས་ཇི་སྲིད་འཕགས་པ་སྤྱན་<line/>
རས་གཟིགས་དབང་ཕྱུག་མངོན་དུ་གྱུར་པ་དེ་སྲིད་དུ་བཟླས་པར་བྱའོ། །དེ་བཞིན་གཤེགས་པའི་སྐུ་རྣམས་འཕྲོས་ནས་སྒྲུབ་པ་པོའི་པདྨའི་དབུས་སུ་འཁོད་དེ་སླར་ཡང་དེ་<line/>
ནས་སངས་རྒྱས་ཀྱི་སྐུ་གཞན་འབྱུང་སྟེ་སྒྲུབ་པ་པོ་ལ་མངོན་པར་དབང་བསྐུར་བ་གནས་ཤིང་བརྟན་པར་འགྱུར་རོ། །དེ་ནས་བདག་གི་དངོས་པོ་ཐམས་ཅད་སྤྱན་རས་གཟིགས་<line/>
དབང་ཕྱུག་དང་མཚུངས་པ་སྐད་ཅིག་དེ་ལ་བདེ་བ་དང་ལྡན་པ་དང༌། ཇི་སྲིད་དུ་འཕུར་བར་བྱེད་དོ། །སེམས་ཅན་ཐམས་ཅད་དབང་དུ་འགྱུར་ཞིང་ཚེ་དཔག་ཏུ་མེད་པར་<line/>
འགྱུར་རོ་ཞེས་སོ། །དེ་ནས་སྒྲུབ་པ་གཞན་དང༌། ལས་ཆེན་པོ་ཐམས་ཅད་འབྱུང་སྟེ་འབུམ་བཟླས་པས་ལས་ཀྱི་སྒྲིབ་པ་ཐམས་ཅད་རྣམ་པར་དག་པར་འགྱུར་རོ། །འབུམ་<line/>
ཕྲག་གཉིས་བཟླས་པས་མཚམས་མེད་པ་ལ་སོགས་པའི་སྡིག་པ་ཐམས་ཅད་ལྷག་མ་མེད་པར་ཟད་པར་འགྱུར་རོ། །འབུམ་ཕྲག་གསུམ་བཟླས་པས་བསོད་ནམས་ཐམས་<line/>
ཅད་མངོན་དུ་འགྱུར་རོ། །དེ་ནས་གནོད་སྦྱིན་གྱི་དངོས་གྲུབ་ཐམས་ཅད་དང༌། དེ་བཞིན་གཤེགས་པ་ལ་སོགས་པའི་ཕུན་སུམ་ཚོགས་པ་ཐམས་ཅད་ནི་འབུམ་ཕྲག་སུམ་<line/>
</page>
<page index="41" id="21B">ཅུ་རྩ་ལྔ་བཟླས་པས་ཐམས་ཅད་མཁྱེན་པའི་ཡེ་ཤེས་ཀྱང་མངོན་དུ་འགྱུར་རོ། །དེ་ནས་ཕྱག་རྒྱ་ཆེན་པོ་ནི་མཆོད་རྟེན་སྟོང་ཕྲག་བརྒྱ་བྱས་ནས་མཐར་ཆོ་གས་མཚན་ཐོག་ཐག་ཏུ་<line/>
བཟླས་པར་བྱའོ། །དེ་ནས་ཐོ་རངས་དེ་བཞིན་གཤེགས་པ་ཐམས་ཅད་བྱོན་ནས་སྙིང་གར་རབ་ཏུ་འཇུག་པར་བྱེད་དོ། །དེ་ནས་བྱང་ཆུབ་སེམས་དཔའ་སོ་སོར་རྙེད་དོ། །དེ་ནས་ཞལ་<line/>
དུ་རབ་ཏུ་འཇུག་པར་བྱེད་དོ། །དེ་ནས་སྤྱན་རས་གཟིགས་དབང་ཕྱུག་སོ་སོར་རྙེད་དོ། །མ་བསྒྲུབས་པར་ཡང་ལས་ཐམས་ཅད་དུ་འགྱུར་རོ། །ཐོག་མར་བརྗོད་པས་གཞན་གྱི་<line/>
གྲོང་དང༌། གྲོང་ཁྱེར་སྲུང་བ་དང༌། མཛེས་པར་སྤྱན་དྲངས་པས་ཐམས་ཅད་བྱའོ། །འབེབས་པ་ལ་ཙནྡན་གྱི་བདུག་པས་གདོན་འབེབས་སོ། །ཤི་རཱིཥཱའི་མེ་ཏོག་གིས་སེམས་<line/>
ཅན་དབང་དུ་བྱེད་དོ། །དྲི་བཟང་པོའི་མེ་ཏོག་གིས་སེམས་ཅན་ཐམས་ཅད་རེངས་པར་བྱེད་དོ། །ས་དཀར་པོས་བུད་མེད་དོ། །དྲི་ཞིམ་པོའི་མེ་ཏོག་གིས་ཆོམ་རྐུན་རེངས་པའོ། །<line/>
ཡུངས་ཀར་དཀར་པོའི་སྦྱིན་སྲེག་གིས་རི་དྭགས་དང༌། བྱ་རེངས་སོ། །ཡུངས་ཀར་དཀར་པོ་གཏོར་བས་མིག་འཕྲུལ་སྟོན་པར་བྱེད་དོ། །རྨ་བྱའི་ནུ་མས་རྨི་ལམ་སྟོན་པར་བྱེད་<line/>
དོ༑ ༑དུས་གསུམ་དུ་བཟླས་པས་རྨི་ལམ་ངན་པ་འཇོམས་པར་བྱེད་དོ། །ཏིལ་གྱི་སྦྱིན་སྲེག་གིས་སེམས་ཅན་ཐམས་ཅད་རེངས་པར་བྱེད་དོ། །བྱ་གག་གི་གཤོག་པའི་སྦྱིན་<line/>
</page>
<page index="42" id="22A">༄༅། །སྲེག་གིས་རྒྱལ་པོ་དབང་དུ་བྱེད་དོ། །རྒྱལ་པོ་འཁྱིལ་བའི་མེ་ཏོག་གི་སྦྱིན་སྲེག་གིས་འདོད་པ་ཐམས་ཅད་དབང་དུ་བྱེད་དོ། །བཅོམ་ལྡན་འདས་འཕགས་<line/>
པ་སྤྱན་རས་གཟིགས་དབང་ཕྱུག་ལ་མཆོད་པ་བྱས་ནས་མཚན་མོ་བརྒྱད་སྨྱུང་བར་གནས་པས་བཟླས་པ་བྱའོ། །དེ་ནས་འདོད་པ་ཐམས་ཅད་ཐོབ་པར་འགྱུར་རོ། །རྒྱལ་པོའི་<line/>
བཙུན་མོའི་མཆོག་དབང་དུ་བྱེད་པ་ལ་བུད་མེད་ཀྱི་དབང་པོའི་སྤུའི་སྦྱིན་སྲེག་གིས་སོ། །བུ་མོ་དབང་དུ་བྱེད་པ་ལའང་ངོ༌། །དོན་གཞན་ལའང་སྦྱིན་སྲེག་དང་བཅས་པས་སྤྱན་<line/>
རས་གཟིགས་དབང་གི་མདུན་དུ་ཉི་མ་རེ་རེར་དུས་གསུམ་དུ་བཟླས་པ་བྱའོ། །རལ་པ་གྱེན་བརྫེས་ཀྱི་རྒྱུད་ཕྱི་མ་ལས། ཆེན་པོ་ཐམས་ཅད་ཀྱི་རྒྱུ་འཕྲུལ་ལོ།། །།<line/>
དེ་ནས་སེམས་དཔའ་ཆེན་པོས་ཏིང་ངེ་འཛིན་དེ་ཉིད་སྒོམ་བཞིན་དུ་ཁྲོ་བོའི་རྒྱལ་པོ་སྒྲོལ་མས་ནོན་པའི་མཉམ་པར་འཛིན་པའི་གསང་བའི་དཀྱིལ་འཁོར་གསུངས་སོ། །<line/>
ཁྲུ་ལྔ་པ་དང་སྒོ་བཞི་དང༌། །སྒོ་ཁྱུད་རྟ་བབས་ངེས་གནས་པ། །ཕྱི་རོལ་པདྨའི་རྣམ་པར་བྱ། །དེ་ནས་ཀུན་ནས་གྲྭ་རྣམས་སུའང༌། །དེ་ནི་ལེགས་པར་བསམས་བྱས་ནས། །<line/>
ནང་གི་དཀྱིལ་འཁོར་བྲི་བར་བྱ། །སྔར་བརྗོད་སྙིང་པོ་འདི་ཡིས་ནི། །ཟློས་བཞིན་འདི་ནི་བསྲུང་བ་དང༌། །དཀར་པོ་དམར་པོ་སེར་པོ་དང༌། །ནག་པོ་ལྗང་གུའི་ཚོན་སྣ་<line/>
</page>
<page index="43" id="22B">ལྔའི༑ ༑ཕྱེ་མ་འཇམ་པོ་རྣམས་ཀྱིས་ནི། །སྒྲོལ་མའི་རིག་པས་མངོན་སྔགས་པས། །བསྒྲུབ་བྱ་བཅོམ་ལྡན་འདས་ནི་བྱ། །ཁྲོ་བོའི་རྒྱལ་པོ་མདུན་དུ་སྟེ། །གཡོན་དུ་རལ་པ་<line/>
གཅིག་མ་བྱ། །གཡས་སུ་འདམ་སྐྱེས་ཕྱི་རོལ་གྱི། །སྒོ་ཁྱུད་སྙིང་པོར་ཇི་རིགས་གྲུབ། །ཡོངས་སུ་འདོད་པས་རྡོ་རིགས་བྱ། །དྲི་ཡི་ཕྱེ་མས་ཡོངས་སུ་བྱ། །རྡོ་རྗེ་ཁུ་ཚུར་སྟོབས་<line/>
པོ་ཆེ༑ ༑གང་དུ་འཇིག་རྟེན་གསུམ་ཆོ་ག །རྡོ་རྗེ་འཆང་ཆེན་འདོད་པ་ཡིས། །འདས་པས་རྣམ་པར་ཐིམ་པར་འགྱུར། །ཁུ་ཚུར་རྡོ་རྗེ་ཁུ་ཚུར་བཅས། །དེ་ནི་གཡས་ཀྱི་སྒོ་ཁང་<line/>
དུ༑ ༑སྟོབས་པོ་ཆེ་ནི་རབ་བཞག་ནས། །ཉ་ཡིས་མགྲིན་པར་སྟོབས་པོ་ཆེ། །ནུབ་ཕྱོགས་སུ་ནི་བྱ་བའོ། །གཡས་ཀྱི་ཕྱི་ཡི་སྒོ་ཁང་དུ། །དེ་བཞིན་དབང་ཕྱུག་ཆེན་པོ་བྱ། །དེ་ལ་<line/>
མདུང་གི་ཕྱག་རྒྱ་དགོད། །ཇི་འདྲའི་ཨུ་མ་བྲི་བར་བྱ། །ལྷོ་ཡི་གྲྭ་གཉིས་སུ་བྱ་བ། །ཕྱག་རྒྱ་རྣམ་པ་སྣ་ཚོགས་པའོ། །ནུབ་དང་བྱང་གི་གྲྭ་རྣམས་སུ། །ལོག་འདྲེན་ཕྱག་རྒྱ་རྡོ་རྗེ་<line/>
འོ༑ ༑བྱང་གི་གྲྭ་གཉིས་རྣམས་སུ་ནི། །མཁས་པས་རིགས་ཀྱི་ཕྱག་རྒྱ་བྱ། །ཤར་གྱི་གྲྭ་གཅིག་རྣམས་སུ་ནི། །མ་མོ་ཚོགས་ཀྱི་ཕྱག་རྒྱ་དགོད། །བྷྲྀང་གི་རི་ཊ་ལོག་འདྲེན་<line/>
བཅས། །དེ་ནས་ཇི་ལྟར་འབྱོར་པ་ཡི། །ཆོ་གས་ཇི་བཞིན་ལྷ་རྣམས་མཆོད། །ཁྲོ་བོ་སྟོབས་ཆེན་སྒྲོལ་མས་ནོན། །བཟླས་པས་བདག་ཉིད་བསྲུང་བར་བྱ། །ཀ་ར་བཱི་ར་ཏ་<line/>
</page>
<page index="44" id="23A">༄༅། །ལ་ནི། །བླངས་ནས་རང་གནས་སྨྱུང་གནས་པས། །མཁས་པས་བྱང་གི་སྒོ་ཁང་དུ། །གཙང་མ་གང་དུ་རབ་འཇུག་བྱ། །བློ་དང་ལྡན་པས་སྤྱན་དྲང་བྱ། །<line/>
ཁྲོ་བོའི་རྒྱལ་པོས་ཐམས་ཅད་ནས། །ཇི་ལྟར་རིག་པའི་ཆོ་ག་ཡིས། །ཚར་བཅད་རྗེས་སུ་འཛིན་པའི་མཆོག །གདོན་དང་ལུས་ཀྱི་ལས་རྣམས་ནི། །དེ་ཉིད་དུ་ནི་ངེས་པར་བྱ། །<line/>
ཚར་བཅད་དམ་ཚིག་བདེ་བ་འདྲི། །གདོན་འཕོ་བྱེད་དང་ཟ་བྱེད་དང༌། །གང་ཞིག་ལ་ལ་གསོད་པ་དང༌། །དེ་བཞིན་སྒྲིབ་པ་སྦྱང་བ་དང༌། །སེམས་ཅན་རྣམས་ནི་ཐམས་ཅད་<line/>
ཉིད༑ ༑སྒྲུབ་ཐབས་བྱ་དང་འཁྲུལ་འཁོར་ནི། །ཇི་འདྲ་བ་ཡི་བྱ་བ་དང༌། །མཁས་པས་ལས་ནི་སྟོང་དག་དང༌། །གདོན་རྣམས་བོད་པར་བྱེད་པ་དང༌། །རང་གི་རིགས་<line/>
དང་གཞན་རིགས་ཀྱི། །ཕྱག་རྒྱ་ཉེ་བར་མཚོན་པར་བྱ། །འདི་ཡི་དཀྱིལ་འཁོར་ཐམས་ཅད་ནས། །འབྱུང་པོའི་ཚོགས་ལ་སོགས་པ་ཀུན། །དེ་ནས་གཏོར་མ་བདུག་<line/>
པ་སོགས། །རྒྱས་པས་མངོན་པར་མཆོད་བྱར་གྱིས། །དེ་ཡིས་གདོན་མཐོང་དེ་མཆོད་བྱ། །ཕྱིས་ཀྱི་དབང་ལས་དུལ་བ་ཐོབ། །སྐྱེ་བོས་བཏུང་བ་སྦྱིན་སྲེག་ལ། །སོགས་<line/>
པ་རྣམ་པར་གཞོམ་པར་བྱ། །ཤི་ཥ་ལཱན་ཙ་ན་བླངས་ནས། །གདོན་ཐོབ་པ་ནི་འཕོ་བར་བྱ། །སྲིན་པོ་རྣམས་ཀྱིས་བྱིན་པའི་མཆུ། །མཐོང་བ་དེ་འདྲའི་མཚོན་རྣམས་<line/>
</page>
<page index="45" id="23B">དང༑ ༑ཤ་ཟ་རྣམས་ལ་རི་བོང་ཅན། །མིག་མི་འཛུམས་པར་འཛག་པ་ཡི། །འཇིགས་པ་མཐོང་ན་སྣ་ཚོགས་པ། །ཀུན་ཏུ་རྣམ་པར་ལྟ་བར་བྱེད། །སྐེམ་བྱེད་གདོན་གྱི་རྣམ་འགྱུར་<line/>
གང༑ ༑ནུས་དང་དཔུང་པ་བརྟེན་པ་ཡི། །དགྲ་བོ་རྣམས་ནི་ཐམས་ཅད་དུ། །ལྷ་དང་མཚོན་ཆའི་བྱ་བ་ནི། །པདྨ་བྱེད་དང་རལ་པ་དང༌། །དབྱུག་གུ་བགྲང་ཕྲེང་འཇིགས་པའི་<line/>
གནས། །རིལ་བ་སྤྱི་བླུགས་མི་ཐུབ་ཉིད། །ཕྱག་རྒྱ་བྲམ་ཟེ་ཅན་ཞེས་བཤད། །རྩེ་གསུམ་ཀུན་དང་ཟླ་ཕྱེད་དང༌། །རལ་པ་མིག་ལ་སོགས་པ་དང༌། །ཁྱུ་མཆོག་སྒྲ་དང་དྲག་པོ་<line/>
དང༑ ༑དབང་ལྡན་རྣམས་ཏེ་བདུན་དུ་གྲགས། །ཤཀྟི་གདེངས་ཀ་བ་དན་དང༌། །ཁྱིམ་བྱ་དེ་བཞིན་རྨ་བྱའི་མཇུག། ཕྱག་རྒྱ་གཞོན་ནུ་མ་ཅན་བཤད། །འཁོར་ལོ་དུང་དང་བེ་<line/>
ཅོན་ཉིད། །རལ་གྲི་ཕུབ་ཉིད་ནམ་མཁའ་ལྡིང༌། །མགོ་ཉིད་ཕྱག་རྒྱ་ཁྱབ་འཇུག་བཤད། །ཆེ་བ་སྤྲིན་ནི་ལྷ་ཆེན་པོའི། །བུམ་པ་གཏུན་ཤིང་དེ་བཞིན་དུ། །ངང་པའང་གཡོན་<line/>
གཞོགས་ཕྱག་རྒྱ་སྟེ། །ཕྱག་རྒྱ་ལ་ཧི་རི་ཀར་བཤད། །ནམ་གྲུ་རྣམས་དང་གཏོར་ཟན་དང༌། །རྒན་པོ་གཏུམ་པོ་མཐོང་བ་ནི། །ནམ་གྲུ་དཀར་པོ་རྣམས་ཀྱི་རྒྱ། །རང་གི་གཟུགས་<line/>
ཉིད་མཐོང་བ་ནི། །མདངས་འཕྲོག་རྣམས་ཀྱིའོ་ལྷུང་བཟེད་དམ། །འདེགས་པར་བྱེད་པ་གྲོལ་བའོ། །དེ་ནས་མཆོག་ཏུ་གསང་བའི་དཀྱིལ་འཁོར་འབྱུང་སྟེ་བྱེད་པ་<line/>
</page>
<page index="46" id="24A">༄༅། །ཐམས་ཅད་དགེ་བ་ལ་ཤིང་གཅིག་གམ་ནི་དུར་ཁྲོད་གམ། ཁང་སྟོང་གཙང་མ་ཚྭ་སྒོ་མེད་པའི་ས་གཞི་མཐོང་ནས་སྒྲུབ་པ་པོ་ཁྲོས་པས་ས་ལ་མ་<line/>
ལྷུང་བའི་བ་ལང་གི་ལྕི་བས་དཀྱིལ་འཁོར་ཉེ་བར་བྱུགས་ཏེ་རེ་ཁ་གསུམ་དེར་བྱའོ། །ཀུན་ནས་ཁྲུ་བཞི་པ་ལ་དང་པོར་ཐལ་བའི་རེ་ཁའོ། །གཉིས་པ་རིའི་བཙག་གིས་སོ། །<line/>
གསུམ་པ་སོལ་བའི་ཕྱེ་མས་རབ་ཏུ་འབད་པས་བྲི་བར་བྱའོ། །བྱང་ངམ༑ ནུབ་ཏུའང་སྒོ་གཅིག་བྱེད་དུ་གཞུག་གོ། །སྒོའི་དབུས་སུའང་ལྷ་ཆེན་པོ་ལག་ན་མདུད་ཐོགས་པ་<line/>
བྱའོ༑ ༑སྣམ་བུའི་ནང་དུ་སངས་རྒྱས་བདེན་པར་རྨད་དུ་བྱུང་བའི་བདག་ཉིད་ཅན་བྱའོ། །སངས་རྒྱས་གཡས་ཀྱི་གཞོགས་སུ་སྒྲོལ་མས་ནོན་པ་རྣམ་པར་དགོད་པར་བྱའོ། །<line/>
གཡོན་དུ་དཔའ་མོ་ཆེན་མོ་སྟོབས་མོ་ཆེ་མ་རལ་པ་གཅིག་མ་བཞག་ནས་བདེ་བར་གཤེགས་པའི་སྐུ་རྒྱབ་ཏུ་དགོད་པར་བྱ་བ་ནི་ཀླུའི་རྒྱལ་པོ་མཐའ་ཡས་དང༌། དེ་བཞིན་<line/>
དུ་འཇོག་པོ་དང༌། དཔའ་བོ་ཆེན་པོ་སྟོབས་ཀྱི་རྒྱུའང་དགོད་པར་བྱའོ། །དེ་བཞིན་དུ་པདྨ་དང༌། པདྨ་ཆེན་པོ་དང༌། དུང་སྐྱོང་དང༌། རིགས་ལྡན་སྟོབས་པོ་ཆེའི་ནང་དུ་<line/>
མངོན་པར་བརྗོད་པའོ། །ལྷ་དེ་རྣམས་ནི་འཁོར་དང་བཅས་པ་སྣམ་བུ་གང་བར་དགོད་པར་བྱའོ། །འདི་ཐམས་ཅད་ནས་མ་མོའི་ཚོགས་རྣམ་པར་མེད་པར་བྱ་སྟེ་དཔལ་<line/>
</page>
<page index="47" id="24B">ལྡན་མ་ནི་སྣམ་བུའོ། །སྒོ་རུ་སྤྲེའུ་དང༌། ར་དང༌། བུམ་རྣམ་ཡང་སྒོའི་སྤྱན་པ་ར་བ་ཡི་ཡང་ངོ༌། །ནག་པོའི་བརྒྱད་པ་ལ་ལྷ་རྣམས་ལྟོ་འཕྱེ་ཆེན་པོ་ལས་མ་འདས་པ་ཡང་དག་<line/>
པར་མཆོད་དེ་སྟོང་ཕྲག་བཟླས་པར་བྱའོ། །ཤེས་རབ་ཅན་སྔགས་ཀྱི་རྒྱལ་པོ་གྲུབ་པར་འགྱུར་རོ། །རིམས་དང༌། གདོན་ཐམས་ཅད་ལས་འབྱིན་པ་དང༌། རྩོད་པའང་རྣམ་<line/>
པར་འཇོམས་པར་བྱེད་དོ། །རང་གནས་སུ་འཇུག་གོ། དེ་ནས་གསང་སྔགས་འདིའང་རྟག་ཏུ་བཟླས་པའི་གུ་གུལ་གྱི་ཆུ་འམ། ཀུ་ཤས་གཞན་གྱིས་མི་ཐུབ་པ་དང༌། ཞི་བ་<line/>
ཅན་དང༌། རྒྱས་པ་ཅན་དང༌། མངོན་པར་མཛེས་པ་ཅན་ཉིད་སྤྱད་པ་ཇི་ལྟར་འདོད་པ་བཞིན་རབ་ཏུ་བྱས་པར་གྲུབ་སྟེ་ཐམས་ཅད་འཇོམས་པ་སྒྲོལ་མས་ནོན་པ་གང་ཡིན་<line/>
པ་དོན་གསང་བའི་སྒྲུབ་ཐབས་ཀྱི་དཀྱིལ་འཁོར་རོ། །དེ་ནས་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པས་བཅོམ་ལྡན་འདས་དེ་བཞིན་གཤེགས་པ་<line/>
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ལ་ཕྱག་བཙལ་ནས་འདི་སྐད་ཅེས་གསོལ་ཏོ། །བདག་གིས་མངོན་པར་ཤེས་པ་སྟེ་དེ་བཞིན་<line/>
གཤེགས་པ་རིན་ཆེན་ཏོག་ལ་མངོན་སུམ་དུ་ཐོས་པ་དེ་ནས་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་ཧ་ལ་ཧ་ལ་ཞེས་བྱ་བའི་སྙིང་པོ་རལ་པ་གྱེན་<line/>
</page>
<page index="48" id="25A">༄༅། །བརྫེས་ཀྱི་རྒྱུད་ཕྱི་མར་སེམས་ཅན་གྱི་དོན་གྱི་ཕྱིར་དང༌། སྒྲོལ་མའི་མཐུ་བསྟན་པའི་ཕྱིར་དང༌། ཐབས་ལ་མཁས་པའི་སྙིང་རྗེ་བདག་གིས་བཤད་<line/>
པར་བགྱིའོ། །བཅོམ་ལྡན་འདས་ཀྱིས་བཀའ་སྩལ་པ། བྱམས་པ་སྨྲོས་ཤིག། ན་མཿ་སརྦ་ཏ་ཐཱ་ག་ཏེ་བྷྱོ། མཧཱ་པུ་རུ་ཥ་རི་ཥ་བྷེ་བྷྱཿ་ན་མ་ཨཱཪྻ་ཨ་བ་ལོ་ཀི་ཏེ་ཤྭ་ར་མཧཱ་<line/>
སྠཱ་མ་པྲཱཔྟ་མཻ་ཏྲི་ཡ་མཉྫུ་ཤྲཱི་བཛྲ་པཱ་ཎི་པྲ་བྷྲྀ་ཏི་བྷྱོ་མཧཱ་ས་ཏྭེ་བྷྱཿ། དེ་རྣམས་ལ་ཕྱག་བྱས་ནས་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་ཁྱོད་ཀྱི་སྙིང་པོ་<line/>
འདོད་པ་ཐམས་ཅད་རབ་ཏུ་སྒྲུབ་པར་བྱེད་པ་སེམས་ཅན་ཐམས་ཅད་ཀྱིས་མི་ཚུགས་པ་སྲིད་པའི་ལམ་རྣམ་པར་འཇོམས་པར་བྱེད་པ་བརྗོད་པར་བགྱིའོ། །སཏྱ་ཐེ་དཾ། ཧེ་<line/>
བོ་དྷི་སཏྭཱ། མཧཱ་སཏྭ། ཧེ་ཧ་ལེ། ཨཱཪྻ་ཨ་བ་ལོ་ཀི་ཏེ་ཤྭ་ར། པ་ར་མ་མེ་ཏྲི་ཙིཏྟ་ཧི་ཏ་ཙིཏྟ་ཀཱ་རུ་ཎི་ཀཱ་མཱཾ། ག་མ་བི་ཡ་ཏི། མཧཱ་བི་ཡ་ཏི། དྷུ་རུ་དྷུ་རུ། དྷུ་རུ་ཙ་ལེནྟྲ། བ་ལ་<line/>
ནམ་སྟེ་སྟུ། སརྦ་སཏྭ། བྷཱ་ཡ་པྲ་ཏ། ཧ་རི་ཧ་རི་ཧ་རི་བཱ་ཧནོ་རྦྦ་པ། བྷ་བཱན་ཁ། ཏུ་རུ་ཏུ་རུ། གྷུ་རུ་གྷུ་རུ། སུ་རུ་སུ་རུ། སུ་པྲ་ཤཱ་སི། པཱ་མ་ལ་མཱུརྟི། ཨཱཪྻ་ཨ་བ་ལོ་ཀི་<line/>
ཏེ་ཤྭ་རཱ་ཡ། ཀྲྀཥྞཱ་ཛི་ན། ཛ་ཊཱ་མུ་ཀུ་ཊཱ་བ་ལ་མུ་ཏྲཱ་ལ་མ་ལ། བ་ལ་མ་ལ་མ་ལ། ཀ་ལ་ཀ་ལ། ན་ལ། ཧ་ལ་ཧ་ལ། ཧུ་ལུ་ཧུ་ལུ། ཧེ་བོ་དྷི་སཏྭཱ། པྲི་ཡ་བོ་དྷི་སཏྭཱ། མཧཱ་བོ་<line/>
</page>
<page index="49" id="25B">དྷི་སཏྭཱ། ན་མ་ཏེ་རུ། ཀུ་རུ་ཀུ་རུ། ཧྲྀ་ད་ཡཾ། མ་ནུ་སྨ་ར། ཨི་དཾ་ཙ་མེ། ཀཱཪྻཾ་ཀུ་རུ་སྭཱཧཱ། འདི་ནི་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་གིས་བྱང་ཆུབ་སེམས་<line/>
དཔའ་སེམས་དཔའ་ཆེན་པོ་ཧ་ལ་ཧ་ལ་ཞེས་བྱ་བའི་སྙིང་པོ་སྟེ། ཉི་མ་སོ་སོར་ཐོ་རངས་ལངས་ནས་བཅོམ་ལྡན་འདས་ཀྱི་དཀྱིལ་འཁོར་བྱས་ཏེ་དྲི་དང༌། མེ་ཏོག་ལ་སོགས་པ་མངོན་<line/>
པར་བཀྲམ་ནས་དེ་ནས་ལན་བཅུ་གསུམ་བརྗོད་པར་བྱའོ། །དེ་ནས་ནད་ཐམས་ཅད་ཉེ་བར་ཞི་བར་བྱེད་དོ། །ཟླ་བ་དྲུག་ཁོ་ནར་བྱས་པས་ཇི་ལྟར་འདོད་པ་བཞིན་དུ་ཡིད་ཀྱི་ཤིང་<line/>
རྟ་ཡོངས་སུ་རྫོགས་པར་བྱེད་དོ། །དེ་བཞིན་དུ་བཅོམ་ལྡན་འདས་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་སྨྲས་པ། གལ་ཏེ་མཚམས་མེད་པ་བྱས་པས་ཀྱང་<line/>
མ་གྲུབ་པ་ན་དེའི་ཚེ་ང་མཚམས་མེད་པ་བྱས་པ་དང༌། བདག་ཉིད་དེ་བཞིན་གཤེགས་པ་ཐམས་ཅད་བསླུས་པར་གྱུར་ཅིག་ཅེས་སོ། །དེ་ནས་བཅོམ་ལྡན་འདས་བྱང་ཆུབ་སེམས་<line/>
དཔའ་སྤྱན་རས་གཟིགས་དབང་ཕྱུག་གིས་བཅོམ་ལྡན་འདས་ལ་ཕྱག་བཙལ་ནས་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་རྗེས་སུ་སྐྱེས་པ། བཅོམ་ལྡན་འདས་མའི་<line/>
རྟོག་པ་ཆེན་པོའི་རྒྱུད་ཕྱི་མར་འཇིགས་པ་ཐམས་ཅད་ཀྱི་རིག་པ། སྲིང་མོ་བཞི་གོང་ནས་གོང་དུ་རབ་ཏུ་འཇུག་བཞིན་པ། སངས་རྒྱས་བཅོམ་ལྡན་འདས་རྣམས་ཀྱི་རྣམ་པར་<line/>
</page>
<page index="50" id="26A">༄༅། །གཟིགས་པར་གྱུར་པ། རྟོག་པ་བཞིར་སྐྱེས་པ། ཐུང་ངུའི་གཟུགས་ཅན། ནམ་མཁའ་ལ་འགྲོ་བ། ས་འོག་དང༌། མི་སྣང་བ་དང༌། རོ་ལངས་དང༌།<line/>
འཐབ་རྩོད་དང༌། རྐང་པས་རབ་ཏུ་བགྲོད་པ་དང༌། རྒྱས་པ་ཅན་དང༌། མངོན་སྤྱོད་ཅན་དང༌། དབང་དུ་བྱེད་པ་དང༌། སྐལ་པ་བཟང་པོ་ཉིད་རབ་ཏུ་སྦྱིན་པ་པོ་ཚངས་པ་དང༌།<line/>
ཁྱབ་འཇུག་དང༌། དབང་ཕྱུག་ཆེན་པོ་ལ་སོགས་པ་རྣམས་ཀྱིས་གསུངས་པ་ལས་བཟློག་པ། རང་བཞིན་གྱི་མཚན་ཉིད་ཅན་གྱིས་ལྷག་པའི་ཆ་ཁྱིམ་དུ་སྐྱེས་པ་ཀུན་ཏུ་<line/>
སྟོན་པར་བྱེད་པ། སངས་རྒྱས་དང༌། བྱང་ཆུབ་སེམས་དཔའི་མཁྱེན་པའི་མཐུའི་དོན་གྱིས་ཆེད་སྟོང་ཕྲག་པས་ཀྱང་སྟོང་ཕྲག་བརྒྱ་པོ་དེས་ཀྱང་ལན་གཅིག་གཞོམ་པ་<line/>
ཙམ་དང༌། དཔེ་ཙམ་དུ་བྱང་ཆུབ་སེམས་དཔའི་ཡུལ་འཇིག་རྟེན་དུ་མའི་འབྱུང་གནས་རང་བཞིན་དུ་གནས་པ་ལ་ལྟོས་ནས་རལ་པ་གྱེན་བརྫེས་ཀྱི་རྒྱུད་ཕྱི་མར་བཅོམ་ལྡན་<line/>
འདས་མ་འཕགས་མ་སྒྲོལ་མའི་རྗེས་སུ་སྒྲུབ་པ་འདི་རྣམས་གསུངས་པ་ནི། བཅོམ་ལྡན་འདས། ཡིད་དབང་དུ་གྱུར་པ་དངོས་གྲུབ་རབ་ཏུ་སྩོལ་བར་མཛད་པར་གྱུར་ཏོ། །<line/>
ཏདྱ་ཐཱ། ན་མོ་ཨ་མི་ཏཱ་བྷཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། ཨོཾ་ཛ་ཡེ་སྭཱཧཱ། རྒྱལ་མ་ཞེས་བྱ་བའོ། །ཏདྱ་ཐཱ། ན་མོ་ཨ་མི་ཏཱ་བྷཱ་ཡ། ན་མ་ཨཱཪྻ་ཨ་<line/>
</page>
<page index="51" id="26B">བ་ལོ་ཀི་ཏེ་ཤྭ་རཱ་ཡ། ཨོཾ་བི་ཛ་ཡ་སྭཱཧཱ། རྣམ་པར་རྒྱལ་བ་ཞེས་བྱ་བའོ། །ཏདྱ་ཐཱ། ན་མོ་ཨ་མི་ཏཱ་བྷཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། ཨོཾ་ཨ་ཛི་ཏེ་སྭཱཧཱ། མི་ཐུབ་མ་ཞེས་<line/>
བྱ་བའོ༑ ༑ན་མོ་ཨ་མི་ཏཱ་བྷཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། ཨོཾ་ཨ་པ་ར་ཛི་ཏེ་སྭཱཧཱ། གཞན་གྱིས་མི་ཐུབ་མ་ཞེས་བྱ་བའོ་ཞེས་པ་དེ་ལྟ་བུ་སྲིང་མོ་བཞིའོ། །ལྔ་པ་མིང་པོ་ནི།<line/>
ན་མོ་ཨ་མི་ཏཱ་བྷཱ་ཡ། ཏདྱ་ཐཱ། ཨ་ཧ་ཏེ། ན་མ་ཨཱཪྻ་ཨ་བ་ལོ་ཀི་ཏེ་ཤྭརཱ་ཡ། ཨོཾ་ཀི་ནི་ཀི་ནི་སརྦ་ཏ་ཐཱ་ག་ཏཱ་ཨུཏྦྷ་པ་ཤཱནྟེ། བ་ར་དེ། ཨུཏྟ་མ་ཏ་ཐཱ་ག་ཏཱ་ཨུཏྦྷ་བ་ཧཱུཾ་ཕཊ་སྭཱཧཱ།<line/>
མིང་པོ་གཏུམ་བུ་རུ་ཞེས་པའོ། །སྔགས་ཀྱི་རྒྱལ་པོ་ཡོངས་སུ་བསྒྲགས། །མདོར་ན་ང་རྒྱལ་ཅན་རློམ་པ། །ཕྱི་མའི་རྒྱུད་ཀྱི་ལས་རྣམས་ནི། །ཇི་ལྟ་ཇི་ལྟར་རབ་སྦྱར་བ། །དེ་<line/>
ལྟ་དེ་ལྟར་སྒྲུབ་པར་བྱེད། །དེ་ནས་བྱང་ཆུབ་སེམས་དཔའ་ཕྱག་ན་རྡོ་རྗེ་རང་གི་རྫུ་འཕྲུལ་ཡང་དག་པར་བསྟན་པར་འདོད་པས། སྟན་ལས་ལངས་ནས་བཅོམ་ལྡན་འདས་<line/>
ཤཱཀྱ་ཐུབ་པ་ལ་ལན་གསུམ་བསྐོར་བ་བྱས་ཏེ་རང་གི་རྡོ་རྗེ་ཡང་དག་པར་སྐུལ་བར་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་ཏིང་ངེ་འཛིན་དེ་ལས་<line/>
བཞེངས་ཏེ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་སྨྲས་སོ། །བྱང་ཆུབ་སེམས་དཔའ། བདག་ཀྱང་རྟོག་པའི་རྒྱལ་པོ་རྒྱུད་ཕྱི་མ་འདིར་<line/>
</page>
<page index="52" id="27A">༄༅། །བཅོམ་ལྡན་འདས་མ་འཕགས་མ་སྒྲོལ་མའི་མཐུ་ཀུན་ཏུ་བསྟན་པའི་དོན་དུ་འཇིག་རྟེན་པ་ཐམས་ཅད་ཀྱི་མཆོད་རྟེན་རྣམས་ཀྱིས་བཅོམ་ལྡན་འདས་<line/>
མ་འཕགས་མ་སྒྲོལ་མའི་རྗེས་སུ་སྤྱོད་པ་སྦྱིན་པར་བགྱིའོ། །དེ་ལ་རྗེས་སུ་ཡི་རང་བའི་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱི་མའི་དུས་ཀྱི་ཚེ་མཆོག་གི་གྲུབ་པ་དང༌།<line/>
མཆོག་གི་ལས་བྱེད་པ་ཚུལ་ཁྲིམས་འཆལ་པ་རྣམས་ཀྱང་ཁྱད་པར་དུ་འགྲུབ་པར་འགྱུར་རོ། །འཕགས་མ་སྒྲོལ་མའི་རྗེས་སུ་སྤྱོད་པ་པོས་གང་རྟུལ་བ་ལས་བྱུང་བ་འདི་<line/>
རྣམས་རིགས་དང༌། ཕ་རོལ་གནོན་པར་བྱེད་པའོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་བྱང་ཆུབ་སེམས་<line/>
དཔའ་ཕྱག་ན་རྡོ་རྗེ་ལ་འདི་སྐད་ཅེས་སྨྲས་སོ། །ཕྱག་ན་རྡོ་རྗེ། གསུངས་ཤིག་དེ་ནས་ཕྱག་ན་རྡོ་རྗེས་སླར་ཡང་ཏིང་ངེ་འཛིན་ལ་སྙོམས་པར་ཞུགས་སོ། །ཕྱག་ན་རྡོ་རྗེ་སྙོམས་<line/>
པར་ཞུགས་པ་དེ་མ་ཐག་ཏུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཀུན་ཏུ་སྣང་བར་བྱས་སོ། །དེ་ནས་ཕྱག་ན་རྡོ་རྗེས་ཕྱག་གི་སོར་མོ་རབ་ཏུ་བརྐྱང་སྟེ་རྡོ་རྗེ་<line/>
རབ་ཏུ་འཇོམས་པ་ཞེས་བྱ་བ་དང༌། རྡོ་རྗེ་ཁུ་ཚུར་དང༌། རྡོ་རྗེ་དམར་པོ་དང༌། རྡོ་རྗེ་མཐར་ཕྱིན་དང༌། རྡོ་རྗེ་ནག་པོ་སྟེ་གཡོན་པའི་ཕྱོགས་ལས་བྱུང་བ་འདི་རྣམས་བཅོམ་<line/>
</page>
<page index="53" id="27B">ལྡན་འདས་རྡོ་རྗེ་གཞོན་ནུའི་སྤུན་རྣམས་སོ། །དེ་ནས་དེ་རྣམས་བཅོམ་ལྡན་འདས་ལ་ཕྱག་འཚལ་བར་བྱེད་པར་གྱུར་ཏོ། །བྱང་ཆུབ་སེམས་དཔའ་ཕྱག་ན་རྡོ་རྗེ་དང༌། སྤྱན་རས་<line/>
གཟིགས་དབང་ཕྱུག་ལའང་ངོ༌། །དེ་ནས་བཅོམ་ལྡན་འདས་ཀྱིས་གཞོན་ནུའི་སྤུན་ལྔ་པོ་རྣམས་ལ་ལེགས་སོ་ཞེས་བཀའ་སྩལ་ཏེ་སེམས་ཅན་རྣམས་ཀྱི་བསོད་ནམས་འབྱུང་བར་<line/>
འགྱུར་བ་དང༌། དངོས་གྲུབ་སྦྱིན་པར་བྱེད་པ་སྒྲོལ་མའི་རྟོག་པར་དོན་ཆེན་པོ་སྦྱིན་པ་ཕྱག་ན་རྡོ་རྗེའི་རིགས་ལས་བྱུང་བ་པདྨའི་ཕྱག་ལ་མངའ་བདག་ཏུ་གྱུར་པའོ། །དེ་ནས་ཕྱག་ན་རྡོ་<line/>
རྗེས་དཀྱིལ་འཁོར་གསུངས་པར་གྱུར་ཏོ། །གཅིག་གཉིས་གསུམ་བཞི་ལྔ་དང་ནི། །ཇི་སྲིད་ཁྲུ་ནི་བརྒྱད་ཀྱི་བར། །ནོར་འདོད་པ་ཡིས་ཁྲུ་གཅིག་སྟེ། །བུ་འདོད་པ་ཡིས་ཁྲུ་གཉིས་<line/>
སོ༑ ༑དགྲ་ཉམས་བྱེད་པས་ཁྲུ་གསུམ་མོ། །བཟླས་པ་ཉིད་ཀྱིས་ཁྲུ་བཞིའོ། །ལྔ་པ་དངོས་གྲུབ་ཐམས་ཅད་ལ། །བརྒྱད་པ་མཁའ་ལ་འགྲོ་བ་ཡིས། །ས་འོག་དོན་དང་འབབ་ཆུ་དང༌། །<line/>
རྒྱ་མཚོ་དང་ནི་དངོས་གྲུབ་[?] གནས། །ཁྱིམ་དུའང་རུང་སྟེ་གཙང་མ་ཡི། །གཞན་དུ་གཡོགས་པར་བྱས་པ་དང༌། །ལས་ལ་ཤིས་པ་གང་རུང་གིས། །ཐིག་གིས་དཀྱིལ་འཁོར་ཐིག་<line/>
གདབ་བྱ། །གྲུ་བཞི་པ་ལ་གྲྭ་བཞི་པ། །སྒོ་བཞི་རྟ་བབས་རྒྱན་གྱིས་བརྒྱན། །དཀྱིལ་འཁོར་ཆེ་གསུམ་བྱས་པ་ཡིས། །སྟེང་གི་ཆ་རུ་བཅོམ་ལྡན་འདས། །སངས་རྒྱས་པདྨའི་<line/>
</page>
<page index="54" id="28A">༄༅། །གདན་གནས་པ། །ཆོས་སྟོན་པར་ནི་མཛད་བཞིན་པ། །གཡས་སུ་སྤྱན་རས་གཟིགས་དབང་ཕྱུག །ཚངས་པའི་དབྱུག་པ་སྤྱི་བླུགས་ཕྱག། གཡོན་དུ་<line/>
འཕགས་པ་ཕྱག་རྡོ་རྗེ། །རྡོ་རྗེའི་ཕྱག་གམ་དེ་གཞོགས་སུ། །ཁྱབ་འཇུག་དུང་དང་འཁོར་ལོ་སྟེ། །བེ་ཅོན་ཕྱག་ན་འཁོར་ལོའོ། །དབུས་ཀྱི་ཆ་རུ་གྲུ་ལ་ཞོན། །གྲུ་ཡི་སྲོག་ཤིང་<line/>
སྒྲེང་བའོ། །དང་པོར་རྡོ་རྗེ་རབ་འཇོམས་དང༌། །སྒྱུ་འཕྲུལ་དང་ནི་ཏུམ་བུ་རུ། །གཉིས་པར་རྡོ་རྗེ་ཁུ་ཚུར་དང༌། །རྒྱལ་མར་བཅས་པའོ་གསུམ་པ་རུ། །ལུས་དམར་དང་ནི་<line/>
རྣམ་རྒྱལ་བཅས། །བཞི་པར་རྡོ་རྗེ་བསགས་མཐའ་དང༌། །མི་ཐུབ་མར་བཅས་ལྔ་པ་རུ། །ལྟོ་ནག་གཞན་མི་ཐུབ་དང་བཅས། །ལྗང་གུ་དཀར་པོ་དམར་པོ་དང༌། །སེར་པོ་<line/>
ནག་པོ་གོ་རིམས་བཞིན། །ལྷ་རྣམས་དགོད་པར་བྱས་ནས་ནི། །དཀར་པོའི་གོས་དང་དཀར་པོའི་རྒྱན། །བེ་ཅོན་རྡོ་རྗེ་གཏུན་ཤིང་དང༌། །གཞུ་དང་རལ་གྲི་མཚོན་ཆའི་<line/>
ཕྱག༑ དབུས་སུ་ཟླ་ཉི་པདྨ་ལ། །ལྷ་རྣམས་མངོན་སུམ་དགོད་པར་བྱ། །གྲུ་ཡི་འོག་ཏུ་མེ་དང་ནི། །ཆུ་ཡི་གཏེར་ནི་གནས་པར་བྱ། །དུང་དང་ཉ་དང་ཆུ་སྲིན་གྱིས། །རྣམ་པར་<line/>
བརྒྱན་པའི་ཤར་དང་ལྷོ། །ནུབ་དང་བྱང་དུ་དབང་པོ་དང༌། །གཤིན་རྗེ་ཆུ་ལྷ་ལུས་ངན་རྣམས། །བཞོན་པ་བཅས་ཤིང་ཕྱག་རྒྱར་བཅས། །ལེགས་པར་དཀྲིས་པའི་བུམ་པ་ནི། །<line/>
</page>
<page index="55" id="28B">དྲི་ཡི་ཆུ་ཡིས་ཡོངས་སུ་བཀང༌། །ཡལ་འདབ་ཀྱིས་ནི་ཉེ་བར་མཛེས། །གྲྭ་རྣམས་སུ་ནི་དགོད་པར་བྱ། །འདིར་ནི་བུམ་པ་ལྔ་པ་ནི། །རིན་ཆེན་གྱིས་བརྒྱན་འཇམ་པ་ཡི། །གོས་ཀྱིས་<line/>
མགྲིན་པ་དཀྲིས་པ་དང༌། །ས་ཧ་ཀ་རའི་ཡལ་འདབ་ཀྱིས། །ཁ་ནི་དགབ་པར་བྱས་པ་དང༌། །གདུགས་སྒྲེང་མེ་ཏོག་ཕྲེང་བ་དབྱངས། །ཤར་གྱི་སྒོ་རུ་དགོད་པར་བྱ། །དཀྱིལ་འཁོར་<line/>
ཕྱི་རུ་རྒྱ་མཚོ་བཞི། །དུང་དང་པདྨ་ལ་སོགས་ཀྱིས། །རི་ཡི་རྩེ་མོ་ཡིས་ཀྱང་བྱ། །རྒྱལ་མཚན་རྣམས་འཁྲུགས་བླ་རེ་བྲེས། །ཨིནྡྲ་ནཱི་ལ་གསེར་དང་ནི། །དངུལ་དང་ཟངས་དང་<line/>
ལྕགས་རྣམས་ཀྱི། །ཕྱེ་མས་དཀྱིལ་འཁོར་བྲི་བར་བྱ། །ལྷ་ཡི་མེ་ཏོག་བདུག་པས་བདུག །རྣམ་པ་སྣ་ཚོགས་གཏོར་མས་མཆོད། །དུས་ཀྱིས་ནོན་པའི་མེ་ཏོག་འབྲས། །དབྱིག་<line/>
གསེར་སྣ་ཚོགས་རིན་ཆེན་དང༌། །བཟའ་བ་ཕྱི་རོལ་གཅལ་དུ་དགྲམ། །རི་བོའི་སྟེང་དུ་རབ་འཇུག་བྱ། །སྙིང་པོ་ཕྱེ་མས་སྤྱན་དྲང་སོགས། །ལས་རྣམས་ཀུན་དང་གཤེགས་སུ་<line/>
གསོལ། །དེ་ནས་གང་གིས་དཀོན་མཆོག་གསུམ། །དད་པས་བྱང་ཆུབ་སེམས་བསྐྱེད་དེ། །བུད་མེད་སྐྱེས་བ་གཞོན་ནུ་ཡི། །བསྙེན་གནས་བྱས་པ་གོས་ཀྱིས་ནི། །གདོང་ནི་ཉེ་<line/>
བར་བཅིངས་པ་ཡིས། །དམ་ཚིག་གིས་ཀྱང་མཉན་པར་གྱིས། །དབྱིག་དང་གསེར་གྱི་མེ་ཏོག་གིས། །ལག་པ་ཡིས་ཀྱང་དོར་བར་བྱ། །དེ་ནི་གང་དུ་ལྷུང་གྱུར་པ། །དེ་ཡི་རིགས་<line/>
</page>
<page index="56" id="29A">༄༅། །འགྱུར་དེ་ནས་ནི། །གདོང་ཕྱེ་ལྷ་རྣམས་བསྟན་པར་བྱ། །སྔགས་དང་ཕྱག་རྒྱ་རྣམས་ཀྱང་འགྱུར། །ཡང་ན་ཉིན་དང་མཚན་མོ་རུ། །དཀྱིལ་འཁོར་དེ་བྲི་<line/>
མཉེས་པར་འགྱུར། །དེ་ནས་གཟུགས་བརྙན་འབྱུང་སྟེ་ཨ་ཤྭཏྠ་དང༌། ནྱ་གྲོདྷ་དང༌། ཨུ་དུམ་བཱ་ར་ཞི་བ་ཅན་དང༌། །ཙཱུ་ཏ་དང༌། ཙམ་པ་ཀ་དང༌། ན་ག་གེ་སར་གྱིས་རྒྱས་པ་ཅན་<line/>
དང༑ བིལ་བ་དང༌། ཨ་རིཥྚ་དང༌། ཀོ་ཋ་ཡིས་མངོན་སྤྱོད་ཅན་ནོ། །དབང་དུ་བྱེད་པ་དང༌། སྐལ་བ་ངན་པ་རྣམས་ལ་བད་ཀན་མཐར་བྱེད་དང༌། ཤ་སྨ་ལི་དང༌། དཱི་རྒྷ་བིཏྟའོ། །<line/>
སྨྱོ་བར་བྱེད་པ་ལ་ཙནྡན་དང༌། མྱ་ངན་མེད་པའི་ཤིང་དང༌། སྦྲང་རྩི་དང༌། མྱོས་བྱེད་རྣམས་སོ། །སྐལ་པ་བཟང་པོ་ཉིད་ལ་ཨ་སྠི་དཏྟ་ལས་བྱུང་བ་རྣམས་སོ། །ལས་ཐམས་<line/>
ཅད་པ་ལ་གསེར་ལས་བྱུང་བའོ། །རྒྱལ་སྲིད་འདོད་པས་ནི་དངུལ་ལས་བྱུང་བའོ། །ཟངས་ནི་སྐལ་བ་བཟང་པོའི་ཆེད་དུའོ། །ལྕགས་ལས་བྱུང་བ་ནི་མངོན་སྤྱོད་ཅན་ནོ། །ཉམས་<line/>
པར་བྱེད་པ་ལ་ཙམ་པ་ཀ་དང༌། ནཱ་ག་གེ་སར་དང༌། བ་གུ་ལ་དང༌། ཨ་ཏི་མུཀྟ་ཀའོ། །ནོར་འདོད་པ་ཡིས་ནི་སྣ་མ་དང༌། ཡུ་ཐི་ཀ་དང༌། མལླི་ཀ་དང༌། མྱོས་བྱེད་དང༌། གསེར་<line/>
ཤིང་དང༌། མཱ་ལི་ཀ་རྣམས་སོ། །སྐལ་བ་བཟང་པོ་འདོད་པས་ནི་པདྨ་དང༌། ཀུ་མུ་དའོ། །ཞི་བ་ཅན་ལ་ཨུཏྤལ་དང༌། སོའུ་གནྡྷེ་ཀའོ། །རྒྱས་པ་ཅན་དང༌། གཞན་ལ་ཡང་དྲི་<line/>
</page>
<page index="57" id="29B">བཟང་པོ་ཅན་གྱི་མེ་ཏོག་གོ། །རྒྱས་པ་ཅན་གང་ལ་དྲིས་དམན་པའི་མེ་ཏོག་གོ། །མངོན་སྤྱོད་ཅན་དང༌། ཉམས་པར་བྱེད་པ་ལ་སོགས་པ་ལ་ནི་ཙནྡན་ལ་སོགས་པའི་དྲི་འཕྲོག་པའོ། །ཞི་<line/>
བ་ཅན་དང༌། རྒྱས་པ་དང༌། དབང་དུ་བྱེད་པ་དང༌། སྐལ་བ་བཟང་པོ་ཉིད་ལ་དེ་ལྟ་བུའི་བདུག་པ་ལག་པ་སྦྱར་ནས་སྙིང་པོའི་སྔགས་འདི་རྣམས་ཀྱི་ལས་བྱའོ། །ན་མོ་རཏྣ་ཏྲ་ཡཱ་ཡ། ན་<line/>
མ་ཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏ་ཡེ། ན་མ་ཤྩ་ཏུརྞཱཾ་བྷ་གི་ནཱི་ནཱཾ། ན་མོ་དེ་བ་ཏུམ་བུ་རུ་སཱརྠ་ཀཱ་ཧ་ཡ། ཛམ་བྷ་ནི། ཛམ་བྷི་ཀ་རོ་ཏི་ཨ་མི་ཏྲཾ། སྟྭཾ་བྷ་ནི། སྟམ་བི་ཀ་རོ་ཏྱ། མི་ཏྲཾ།<line/>
མོ་ཧ་ནི། མོ་ཧཱི་ཀ་རོ་ཏྱ་མི་ཏྲཾ། ཨན་དྷ་ནི། ཨིནྡྷི་ཀ་རོ་ཏྱ་མི་ཏྲཾ། ཛ་ཡེ་ཨཱ་གཙྪ་བི་ཛ་ཡ་ཨཱ་གཙྪ་ཛམ་བྷ་ནི་ཨ་གཙྪ་སྟམ་བྷ་ནི་ཨཱ་གཙྪ། བ་ལི་བ་ལི། བུཥྤ། དྷཱུ་པ། ཨུ་པ་ཧཱ་རཾ། པྲ་<line/>
ཏི་གྲྀཧྞ་ཐཱ། ས་མཱ་ཡ་ཡུ་པཱ་ལཱ་ཡཱ་ཐཱ། སུ་ཊུ་ཊུ་སུསླ་བཛྲ་བྷཉྫ་ནཱི་ཡ་སྭཱཧཱ། རིག་པ་འདི་ནི་སྟོང་ཕྲག་བརྒྱད་ཅུ་རྩ་བཞིར་འགྱུར་ཏེ། འདི་ལྟ་སྟེ། ནམ་མཁའ་ལ་འགྲོ་བ་དང༌། ཕུག་<line/>
ཏུ་རབ་ཏུ་འཇུག་པ་དང༌། གཏེར་འཕོ་བར་བྱེད་པ་དང༌། རིག་པ་འཛིན་པ་ཉིད་དང༌། མིག་སྨན་ལྡོང་རོས་སྒྲུབ་པ་དང༌། དབང་དུ་བྱེད་པ་དང༌། ཉམས་པར་བྱེད་པ་དང༌། གཞན་<line/>
རབ་ཏུ་འཛོམས་པ་དང༌། རང་གི་ཡུལ་སོ་སོར་སྐྱོང་བ་དང༌། དུག་དང༌། ཕོ་ཉ་དང༌། ནད་འགོ་བ་དང༌། མཆེ་བ་རབ་བསྣམས་ལ་ཡང་དག་པར་གནས་པ་དང༌། སེམས་ཅན་<line/>
</page>
<page index="58" id="30A">༄༅། །ཐམས་ཅད་ཀྱི་དཀྱིལ་འཁོར་བཅིང་བ་དང༌། ཁྲོས་པས་རྒྱལ་པོའི་ཁབ་རབ་ཏུ་སྒྲུབ་པ་སྟེ་དེ་ལྟ་བུ་ལ་སོགས་པའི་ལས་གཞན་རྣམས་ཀྱང་རང་གི་འདོད་པས་<line/>
བསྒྲུབ་པར་བྱའོ། །སྲིང་མོ་བཞིའི་སྙིང་པོ་རྫོགས་སོ།། །།དེ་ནས་སླར་ཡང་དཀྱིལ་འཁོར་གསུངས་པ། ཁྲུ་བཞི་པ་གྲུ་བཞི་པ་སྒོ་བཞི་པ་ཀུན་ནས་རྟ་བབས་ཀྱིས་<line/>
བརྒྱན་པ། གཤིན་རྗེ་དང༌། ཆུ་ལྷ་དང༌། ལུས་ངན་རྣམས་བཞེན་པ་དང་བཅས་མཚོན་ཆ་དང་བཅས་པའི་སྒོ་སྐྱོང་དང་གསུམ་བྱེད་དུ་གཞུག་གོ། །བྱང་གི་རབ་ཏུ་ཐོབ་པར་བྱ་སྟེ་ཆ་<line/>
གསུམ་བྱས་ནས་སྟེང་གི་ཆ་རུ་བཅོམ་ལྡན་འདས་མ་སྒྲོལ་མའོ། །འཕགས་པ་ཕྱག་ན་རྡོ་རྗེའང་ཕྱག་གཡོན་པས་རྡོ་རྗེ་དང༌། གཡས་པས་མཆོག་སྦྱིན་པ། ཀུན་ནས་འབར་བ་བྲི་<line/>
བར་བྱའོ། །རྡོ་རྗེ་འཛིན་པའི་གཡོན་དུ་རྡོ་རྗེ་ལྕགས་ཀྱུ་ལྕགས་ཀྱུ་ལག་ན་ཐོགས་པ། གཞན་དུ་རྡོ་རྗེ་ལྕགས་སྒྲོག་ལྕགས་སྒྲོག་ལག་ན་ཐོགས་པ། ཐམས་ཅད་ཀྱང་རིའི་རྩེ་མོ་ལ་<line/>
ཡང་དག་པར་གནས་པར་བྱའོ། །དབང་ལྡན་གྱི་ཕྱོགས་ལ་བརྟེན་པའི་ལྷ་ཆེན་པོ་ཆུང་མ་དང་བཅས་པ། ཁྱུ་མཆོག་དང་བཅས་པ་ཡང་དག་པར་བྲིའོ། །གཞན་རྣམ་པ་གསུམ་<line/>
རིམ་གྱིས་མཚོན་ཆ་དང༌། གནས་དང་བཅས་པ་ཇི་ལྟ་བ་བཞིན་དུ་བྲི་བར་བྱའོ། །བྷྲིང་གི་རི་ཏི་དང༌། ནག་པོ་ཆེན་པོ་རྣམས་སོ། །ནུབ་ཏུ་མི་སྦྱིན་དང༌། ཏུམ་བུ་རུ་དང༌། འོད་སྲུང་དང་<line/>
</page>
<page index="59" id="30B">སྣ་ཚོགས་བཤེས་གཉེན་ལག་པ་རྣམས་རིལ་བ་སྤྱི་བླུགས་དང༌། ཆུ་སྣོད་ཕྱག་ན་བསྣམས་པའོ། །ཁྲོན་པ་དང༌། སྲོག་ཤིང་སྒྲེང་བ་དང༌། ཏ་ཏ་སྤུ་བྲིའོ། །སྟོད་གཡོགས་ལྗང་གུ་ཅན་ལག་ན་<line/>
བེ་ཅོན་ཐོགས་པ་ཅོད་པན་གྱིས་བརྒྱན་པ་ཕྱག་ན་ཏོག་སྐྱོང་བསྣམས་པ། རྣ་བ་ལ་རྒྱ་སྐྱེགས་ཀྱིས་བརྒྱན་པའོ། །རྒྱལ་བ་དཀར་པོ་ཕྱག་ན་རྡོ་རྗེ་ཐོགས་པ་སྟོད་གཡོགས་དང༌། སྨད་གཡོག་<line/>
ཅན་ནོ། །རྣམ་པར་རྒྱལ་བ་ལུས་དམར་པོ་ཕྱག་ན་གཏུན་ཤིང་ཐོགས་པ། གོས་དམར་པོའི་སྟོད་གཡོགས་ཅན། གསེར་གྱི་ཁ་དོག་ཅན་གྱི་གཞུ་ཕྱག་ན་བསྣམས་པའོ། །གཞན་གྱིས་<line/>
མི་ཐུབ་པ་ནག་མོ་གོས་ཁྲ་བོའི་སྟོད་གཡོགས་ཅན། གོས་ནག་པོའི་ཤམ་ཐབས་ཅན། ཕྱག་ན་རལ་གྲི་ཐོགས་པ་གྲུ་ལ་ཞོན་པའོ། །དེ་ནས་ཟླ་བ་དང༌། ཉི་མ་དང༌། ལྷ་རྣམས་དང༌།<line/>
ནང་དུ་པདྨ་རབ་ཏུ་གཏོར་བ་བྲི་བར་བྱའོ། །བྱང་གི་སྒོ་རུ་ལོག་འདྲེན་ཆེན་པོ་གཡས་ཀྱི་གཞོགས་སུ་ཆུ་བོ་རབ་མེད་ཁོར་ཡུག་ཏུ་རྡོ་རྗེ་དང༌། དུང་དང༌། ལ་ད་དང༌། དཔལ་བེའུ་རྣམས་<line/>
ཀྱང་ཀུན་ཏུ་བྲིའོ། །དེ་ལྟར་ཐམས་ཅད་ཡང་དག་པར་བྲིས་ཏེ་དེ་ནས་ཇི་ལྟར་འབྱོར་བའི་གཏོར་མ་དང༌། ཐུག་པ་རྣམ་པ་ལྔ་དང༌། བཟའ་བ་རྣམ་པ་ལྔ་དང༌། ཀཏཉྩ་མང་པོ་དང༌། བཟའ་<line/>
དཀྲིས་པའི་བག་ཟན་དང༌། ཛམྦུ་ལི་ཀ་དང༌། ཞོ་དང༌། བུ་རམ་དང༌། མར་དང༌། སྦྲང་རྩི་ཇི་ལྟར་རིགས་པ་དབུལ་བར་བྱའོ། །ཆུའི་བུམ་པ་བཞི་ཇི་ལྟར་འདོད་པའི་ཡལ་འདབ་ཀྱིས་<line/>
</page>
<page index="60" id="31A">༄༅། །ཁ་བཀབ་པ་དང༌། བུམ་པ་དྲིའི་ཆུ་ཐམས་ཅད་ཀྱིས་ཡོངས་སུ་བཀང་བ་ས་བོན་ཐམས་ཅད་དང༌། སྨན་ཐམས་ཅད་དང༌། ཡལ་འདབ་དང༌། གོས་ཀྱིས་<line/>
མགྲིན་པ་དཀྲིས་པ། དབྱིག་དང༌། གསེར་དང༌། རིན་པོ་ཆེ་རྣམས་དང༌། ཡལ་འདབ་ཀྱིས་བརྒྱན་པའི་བུམ་པ་རྣམ་པ་ལྔ་ལྔ་རྣམས་དང༌། ཕྱི་རུ་རིན་པོ་ཆེ་རྣམས་ཀྱིས་མངོན་<line/>
པར་བཀྲམ་པའོ། །དེ་ལྟ་བུ་ལ་སོགས་པའི་བཀྲ་ཤིས་པ་རྣམས་བྱས་ནས་ཕྱི་ནས་བཟླས་པར་བྱའོ། །དེ་ནས་སྔོན་དུ་སློབ་མ་རབ་ཏུ་གཞུག་པར་བྱ་སྟེ། འདི་ལས་གཞན་པའི་<line/>
སྔགས་སུ་འགྱུར་བ་ནི། ན་མོ་རཏྣ་ཏྲ་ཡཱ་ཡ། ན་མ་ཤྩ་ཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏ་ཡེ། ན་མ་ཤྩ་ཏུརྦྷ་གི་ནཱི་ནཱཾ་མ་མ་ཛ་ཡཱ་ཡ། མཱ་ཧེ་ཏི་སྭཱཧཱ། སྔགས་འདི་རྣམ་པ་བརྒྱད་<line/>
ཀྱིས་སེམས་ཅན་ཐམས་ཅད་དབང་དུ་བྱེད་དོ། །མེ་ཏོག་དང༌། ཡུངས་ཀར་དང༌། ལན་ཚྭ་དང༌། ཆུ་དང༌། ཐལ་བས་དྲི་མེད་ཉིད་སུན་འབྱིན་པའི་ཆ་བྱད་ཀྱིས་ཀྱང་ངོ༌། །ན་མོ་རཏྣ་<line/>
ཏྲ་ཡཱ་ཡ། ན་མ་ཤྩནྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏཱ་ཡེ། ན་མོ་བི་ཛ་ཡཱ་ཡ། ཧ་ཧ། དྷ་ལི། ཀུ་མཱ་ར་ནི་བིཥྣུ་མུ་ཁེ་ར་ཊེ་ཤ་སྭཱཧཱ། རིག་པ་འདི་འབུམ་བཟླས་པས་སྔོན་དུ་<line/>
བསྙེན་པ་བྱས་པར་འགྱུར་རོ། །དེ་ནས་བརྒྱ་བྱིན་གྱི་གནམ་ལྕགས་ཕོག་པའི་ཤིང་བླངས་ནས་མཚན་མོ་གསུམ་དུ་སྨྱུང་བར་གནས་པར་གྱུར་ནས་གང་དུ་མཆོད་རྟེན་རིང་<line/>
</page>
<page index="61" id="31B">བ་སྲེལ་དང་བཅས་པ་དེར་སོང་ནས་བུམ་པ་བཞི་པོ་ཐམས་ཅད་ཀྱང་མེ་ཏོག་དང༌། ཡལ་འདབ་ཀྱིས་ཁ་བརྒྱན་པ་བཞག་པར་བྱའོ། །དེ་ནས་ཀུ་ཤ་བཏིང་ཞིང་བཀྲམ་པའི་དཀྱིལ་འཁོར་<line/>
ལྕགས་གསུམ་བཅིངས་པའི་ཕུར་བུའམ། རྐང་པ་གཡོན་པ་ལག་པ་གཡོན་པས་མནན་ཏེ་ཇི་སྲིད་དུ་སྔགས་མི་སྣང་བར་གྱུར་བ་དེ་སྲིད་དུ་བཟླས་པར་བྱའོ། །ལག་པ་གཏང་བར་ཡང་<line/>
མི་བྱའོ། །དེ་ནས་ཕུར་བུ་དེ་དགོན་པར་གདབ་པར་བྱ་སྟེ་ཕུར་བུ་ཁྱིམ་དུ་འབྱུང་ངོ༌། །ཆོ་ག་འདི་ཉིད་ཀྱིས་བཏབ་ནས་ཕུར་བུ་རྐང་པ་གཡོན་པས་ཡང་དག་པར་མནན་ནས་དབང་དུ་གྱིས་<line/>
ཤིག་༑གྲོང་ཁྱེར་འཇིག་པའི་ལག་པ་བཙིར་བས་ཕྱག་རྒྱ་ཐམས་ཅད་དང༌། དུག་བྱས་པ་རྣམས་ཀྱང་འཇོམས་པར་བྱེད་དོ། །སྐྱེ་བོའི་ནང་དུའང་གདབ་པར་བྱ་སྟེ་ཐམས་ཅད་དུ་འགྱུར་<line/>
རོ༑ ༑གཞན་ལའང་ཇི་ལྟར་འདོད་པ་བཞིན་དུ་ལས་རྣམས་བྱེད་དོ། །ན་མོ་རཏྣ་ཏྲ་ཡཱ་ཡ། ན་མ་ཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ན་པ་ཏཱ་ཡེ། ན་མཤྩ་ཏ་སྲྀ་ཎཱཾ། བྷ་གི་ནཱི་ནཱཾ། ན་མསྟུམ་<line/>
[?] ཆུ་[?] སརྦ་བ་ཧ་སྱ། མཧཱ་ཀརྞ་སྱ། པི་ཙི་བ་ཙི། ཨ་མུ་ཀཱ་ཡ། བྷརྒ་པྲ་པ་ཏཱནྟུ་སྭཱཧཱ། ནག་པོའི་བརྒྱད་པའམ། ནག་པོའི་བཅུ་བཞི་པ་ལ་མཚན་མོ་གསུམ་དུ་སྨྱུང་བར་གནས་པས་<line/>
སྔགས་འདི་ཐོད་པར་ཁྲག་གིས་བྲི་བར་བྱའོ། །སྟོང་ཕྲག་བརྒྱད་དུ་མངོན་པར་སྔགས་པར་བྱས་ནས་ཆུ་ལ་དོར་བར་བྱའོ། །རྣམ་པ་ཐམས་ཅད་པའི་ངག་ཏུ་འགྱུར་རོ། །ན་མོ་རཏྣ་<line/>
</page>
<page index="62" id="32A">༄༅། །ཏྲ་ཡཱ་ཡ། ན་མ་ཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏཱ་ཡེ། ན་མཤྩ་ཏི་སྲྀ་ཎཱཾ་བྷ་གི་ནཱཾ་ནཱཾ། ན་མོ་ཛམྦྷ་ནི་ཙཱ་ཊུ་ཙཱ་ཊུ་ཙ་ཊུ་སྭཱཧཱ། རིག་པ་འདིས་རྒྱལ་གྱི་ཟླ་བ་<line/>
ལ་མྱ་ངན་མེད་པའི་ཤིང་གི་འོག་ཏུ་ན་ལེ་ཤམ་གསུམ་ཁར་བཅུག་སྟེ་སྟོང་ཕྲག་བརྒྱད་བཟླས་པར་བྱའོ། །དེ་ནས་ན་ལེ་ཤམ་གཅིག་ཁར་རབ་ཏུ་བཅུག་སྟེ་གང་མིག་མི་འཛུམས་<line/>
པར་ལྟ་བར་བྱེད་པ་དེ་དབང་དུ་འགྱུར་རོ། །ན་མོ་རཏྣ་ཏྲ་ཡཱ་ཡ། ན་མ་ཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ཎཱ་པ་ཏ་ཡེ། ན་མཤྩ་ཏི་སྲྀ་ཎཱཾ་བྷཱ་གི་ནཱི་ནཱཾ། ན་མསྟུམྦུ་རུ་མཧཱ་སཱརྠ་བཱ་<line/>
ཧཱ་ཡ༑ ན་མོ་ཛ་ཡེ་བི་ཛ་ཡེ་ཨ་ཛི་ཏེ་ཨ་པ་རཱ་ཛི་ཏེ་སྭཱཧཱ། །རིག་པ་འདིས་ཇི་ལྟར་འདོད་པ་བཞིན་དུ་སྔོན་དུ་བསྙེན་པ་བྱས་ནས་ནག་པོའི་བརྒྱད་པའམ། ནག་པོའི་བཅུ་བཞི་པ་<line/>
ལ་ཉིན་མཚན་དུ་སྨྱུང་བར་གནས་པས་གོས་གཙང་མ་བགོས་ནས་མར་མེ་དང༌། རྒྱལ་མཚན་དང༌། ཕྲེང་བ་ལ་སོགས་པ་ཕུལ་ཏེ་མཆོད་པ་རྒྱ་ཆེན་པོ་བྱས་ཏེ་ཆུ་རང་ཉིད་<line/>
ཀྱིས་བླངས་ནས་ཟངས་ཀྱི་སྣོད་དུ་བཞག་སྟེ་ཐུན་གཅིག་ཏུ་བཟླས་པར་བྱའོ། །དེ་འཐུངས་ཤིང་ཁྲུས་བྱས་ནས་ཆོ་ག་དེ་ཉིད་ཀྱིས་ཐོ་རངས་དགེ་འདུན་གྱིས་བསྟན་པའི་སློང་མོ་<line/>
ཟོས་ནས་དེ་ལྟ་བུ་བརྒྱད་ཟློས་ཤིག། དེ་ནས་ཕྱོགས་བཞིར་རིག་པའི་གནས་རྣམས་ཁ་རུ་རབ་ཏུ་འཇུག་པར་བྱེད་དེ་ཐོས་པ་འཛིན་པར་འགྱུར་རོ། །ན་མོ་རཏྣ་ཏྲ་ཡཱཡ།<line/>
</page>
<page index="63" id="32B">ན་མཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་བ་ཏ་ཡེ། ན་མཤྩ་ཏི་སྲྀ་ཎཱཾ་བྷཱ་གི་ནཱི་ནཱཾ། ཏནྟྲི་མི་ལི་མི་ལི་སྭཱཧཱ། རིག་པ་འདིས་རྒྱ་མཚོར་འགྲོ་བའི་ཆུ་ཀླུང་དུ་ཞུགས་ཏེ་ལག་པ་གཡས་པས་<line/>
ཁུ་ཚུར་བྱས་ནས་ཉི་མ་བཅུ་གསུམ་དུ་བཟླས་པར་བྱའོ། །དུག་དང༌། མཆེ་བས་ཤི་བ་ཐམས་ཅད་སློང་བ་འཇུག་པར་བྱེད་དོ། །ཁུ་ཚུར་གྱིས་གདོན་རྣམས་འབེབས་པར་བྱེད་དོ།།<line/>
ན་མོ་རཏྣ་ཏྲ་ཡཱ་ཡ། ན་མ་ཤྩཎྜ་བཛྲ་པཱ་ཎ་ཡེ། མཧཱ་ཡཀྵ་སེ་ནཱ་པ་ཏཱ་ཡེ། ན་མཤྩ་ཏི་སྲྀ་ཎཱཾ་བྷ་གི་ནཱི་ནཱཾ། ན་མ་སྟུམྦུ་རུ། སརྦ་མཧཱ་ཡ། སུ་ཊུ་སུ་ཊུ་བཛྲ་པྲ་བྷཉྫ་ནཱི་ཡེ་སྭཱཧཱ། སྔགས་<line/>
འདིས་བ་བྱུང་གི་དཀྱིལ་འཁོར་ཁྲུ་བཞི་པ་བྱས་ནས་དེར་བཱ་ཤ་ཀའི་ཡམ་ཤིང་ཞོ་དང༌། སྦྲང་རྩི་དང་མར་གྱིས་བཏགས་པ་སྦྱིན་སྲེག་སྟོང་ཕྲག་བརྒྱད་གྱིས་ཤིག། ནག་པོའི་བརྒྱད་<line/>
པ་ནས་བརྩམས་ཏེ་ཇི་སྲིད་བཅོ་ལྔ་པའི་བར་དུའོ། །གང་འདོད་པ་དེ་འགུགས་པར་བྱེད་དོ། །འདིས་ཀྱང་ཁྲོས་པས་རྒྱལ་པོའི་ཕོ་བྲང་རབ་ཏུ་བསྒྲུབས་པར་བྱ་སྟེ་ཀུན་ཏུ་རྒྱུ་རབ་ཏུ་<line/>
ཞུགས་ནས་དེ་ལ་སོལ་བས་མངོན་པར་བྲིས་ཏེ་རྐང་པ་གཡོན་པས་མནན་ནས་སྟོང་ཕྲག་བརྒྱད་བཟླས་པར་བྱའོ། །དེ་ནས་ཁྲོ་བ་དང་བྲལ་བར་འགྱུར་རོ། །དེ་ནས་ཕྱག་རྒྱ་<line/>
རབ་འཆད་བྱེད། །དགེ་བའི་ལག་པ་ལས་ཀུན་ལ། །ལས་གང་ཅུང་ཟད་བྱ་བ་དེ། །ཀུན་ལ་ལག་པ་གཡོན་སྦྱར་བྱ། །མཐེ་བོང་ཅན་ལ་བཟུང་བ་ཡི། །ཕྱག་རྒྱ་ལྷ་ཡིར་ཡོངས་<line/>
</page>
<page index="64" id="33A">༄༅། །སུ་བསྒྲགས། །སྡིགས་མཛུབ་ཅན་ནི་གནོད་སྦྱིན་ལ། །དྲི་ཟ་ལ་ནི་གུང་མོ་སྟེ། །འབྱུང་པོ་རྣམས་ལ་མིང་མེད་དོ། །ཀླུ་ལ་ལག་པ་མཐེའུ་ཆུང༌། །སྲིན་<line/>
པོ་རྣམས་ལ་མཐིལ་དུ་འོ། །དབྱུག་པའི་ཕྱག་རྒྱ་ཡི་དྭགས་རྣམས། །ཕྱག་རྒྱ་རྣམ་པ་བརྒྱད་དུ་བཤད། །མཐེ་བོང་རྡོ་རྗེ་རབ་འཇོམས་པ། །སྡིགས་མཛུབ་རྡོ་རྗེ་ཁུ་ཚུར་ཏེ། །གུང་<line/>
མོ་རྡོ་རྗེ་ལུས་དམར་ལ། །མཐེ་ཆུང་ནག་པོའི་ཡན་ལག་ཅན། །མཐེ་བོང་ཏུམྦུ་རུ་ཞེས་འདི། །རང་གི་གཟུགས་ཀྱིས་རང་རང་ལ། །ཕྱག་རྒྱ་ལྔ་པོ་རྣམ་པར་དགོད། །དེ་<line/>
ནས་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེན་ཐོབ་བཅོམ་ལྡན་འདས་ཤཱཀྱ་ཐུབ་པ་ལ་མགོ་བོས་ཕྱག་བཙལ་ནས་འདི་སྐང་ཅེས་གསོལ་ཏོ། །བཅོམ་<line/>
ལྡན་འདས་ཐུགས་རྗེ་ཆེན་པོ་ཅན། སེམས་ཅན་ཐམས་ཅད་ལ་ཕན་པར་མཛད་པ་རྟོག་པའི་རྒྱལ་པོ་ཆེན་པོ་རལ་པ་གྱེན་བརྫེས་ཀྱི་རྒྱུད་ཕྱི་མས་ཇི་ལྟར། བཅོམ་ལྡན་འདས།<line/>
རིག་པའི་སྔགས་ཀྱི་སྤྱོད་པ་ཐབས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་ཆེད་དུ་ཇི་ལྟར་བྱ་བ་བསྟན་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། རིགས་<line/>
ཀྱི་བུ་ལེགས་སོ། །དེས་ན་གང་རིག་པ་འཛིན་པ་བཀྲུས་བཞིན་པ་རིག་པ་དེ་རྗེས་སུ་དྲན་པར་བྱས་ནས་རིག་པ་མེད་པར་ཁྲུས་བྱ་བ་དང༌། རྣམ་པར་དབེན་པའི་ཕྱོགས་མ་<line/>
</page>
<page index="65" id="33B">ཡིན་པར་བཟློག་པ་ཉིད་དེ་རྣམས་ནི་ལུས་རྩུབ་པ་དང༌། སྟོབས་ཆུང་བར་འགྱུར་རོ། །གང་ལམ་དུ་འགྲོ་བ་གྲོང་བའི་ཆོས་ཀྱིས་གོས་པ་རྣམས་ལ་ཡིད་ཀྱིས་བཟླས་བ་བྱེད་དོ། །རྟག་ཏུ་<line/>
སེམས་གཡོ་བ་དང༌། ནད་མང་བར་འགྱུར་རོ། །གང་ཡང་ཡང་ནས་ཡང་དུ་རིག་པ་ཐུན་མོང་དུ་འཕོ་བ་དང༌། གནས་མ་ཡིན་པ་རྣམས་ལ་རབ་ཏུ་སྦྱོར་བར་བྱེད་པ་དང༌། སྦྱིན་སྲེག་<line/>
དང་བྲལ་བས་བཟླས་པ་བྱེད་པ་ནི་རྟག་ཏུ་དོན་ཉམས་པ་དང༌། གྲོགས་ཉམས་པར་ཡང་འགྱུར་རོ། །གང་ཞིག་སླར་ཡང་རིག་པ་འཛིན་པ་རང་གི་རིག་པ་ལ་བརྙས་པ་བྱེད་པ་དང༌།<line/>
ལྷ་ལ་སྤྱོད་པར་བྱེད་པ་ནི་ལོག་པར་འདྲེན་པ་དང་སྐྲག་པར་བྱེད་དོ། །རྟག་ཏུ་འཇིག་རྟེན་དགའ་བར་མི་འགྱུར་རོ། །རྟག་ཏུ་ཡོངས་སུ་བརྙས་པར་འགྱུར་རོ། །རྟག་ཏུའང་རིག་པ་འཛིན་<line/>
པས་སངས་རྒྱས་དང༌། བྱང་ཆུབ་སེམས་དང༌། རང་སངས་རྒྱས་དང༌། འཕགས་པ་ཉན་ཐོས་ཀྱིས་གསུངས་པའི་རིག་པའི་སྔགས་རྣམས་མེ་ཏོག་དང༌། བདུག་སྤོས་ལ་སོགས་པ་<line/>
རྣམས་ཀྱིས་མཆོད་པར་བྱ་བཀུར་སྟིར་བྱའོ། །དམ་ཚིག་མེད་པ་དང༌། སྲོག་གཅོད་པར་བྱེད་པ་དང༌། སྔགས་བྱེད་པ་དང༌། དགེ་སློང་མ་སུན་འབྱིན་པར་བྱེད་པ་དང༌། མཚམས་<line/>
མེད་པ་བྱེད་པ་དང༌། ཚུལ་དང་བྲལ་བས་དགེ་འདུན་གྱི་རྫས་ལ་ཡོངས་སུ་ལོངས་སྤྱོད་པ་དང༌། འབྲུའི་ཆང་དང༌། བཅོས་པའི་ཆང་ལ་ཡོངས་སུ་འགྲོ་བ་དང༌། དགེ་སློང་དམ།<line/>
</page>
<page index="66" id="34A">༄༅། །དགེ་སློང་མ་གསོད་པར་བྱེད་པ་དང༌། ཟས་ལ་རྐང་པས་རྫི་བར་བྱེད་པ་དང༌། དམ་ཚིག་མེད་པར་ཁྲོ་བས་ཟས་རྫི་བར་བྱེད་པ་དང༌། འཐོར་བར་བྱེད་པ་<line/>
དང༑ དམ་ཚིག་མེད་པ་ཤི་བ་མཐོང་ནས་འགྲོ་བར་མི་བྱེད་པ་དང༌། དམ་ཚིག་མེད་པ་དང༌། དཀྱིལ་འཁོར་དུ་མ་ཞུགས་པ་ལ་ཕྱག་རྒྱ་དང༌། སྔགས་སྦྱིན་པར་བྱེད་པ་དང༌།<line/>
དེ་ལའང་དམ་ཚིག་མེད་པར་སྨན་རྐང་པས་རྫི་བར་བྱེད་པ་དང༌། དམ་ཚིག་ལས་ཉམས་པར་བྱེད་པ་དང༌། སངས་རྒྱས་དང༌། བྱང་ཆུབ་སེམས་དཔའ་རྣམས་དང༌། ལྷ་གཞན་<line/>
རྣམས་ལའང་དྲི་མེད་ཉིད་ཀྱིས་འགོམ་པར་བྱེད་པ་དང༌། དམ་ཚིག་མེད་པར་དུང་དང༌། འཁོར་ལོ་དང༌། རྩེ་གསུམ་ཁ་གདེངས་དང༌། བེ་ཅོན་དང༌། མདུང་དང༌། རྡོ་རྗེ་དང༌།<line/>
ཕུབ་དང༌། གཞུ་དང༌། གཤོལ་དང༌། གཏུན་ཤིང་དང༌། མདའ་དང༌། མདུང་ཐུང་དང༌། གླང་པོ་ཆེ་དང༌། ཁྱུ་མཆོག་དང༌། བོང་བུ་དང༌། ཕག་དང༌། ཤ་ར་བྷ་དང༌། སེངྒེ་<line/>
དང༑ བྱ་གག་དང༌། རྨ་བྱ་དང༌། མ་ཧེ་དང༌། རྔ་མོ་དང༌། ངང་པ་དང༌། མི་དང༌། ལྷའི་བཞོན་པ་དང༌། མཚོན་ཆ་སྣ་ཚོགས་པ་རྣམས་ཀྱང་འགོམ་པར་བྱེད་པ་དང༌། སྣ་<line/>
ཚོགས་བྱེད་པ་མཐོང་ནས་རྐང་པས་གནོན་པར་བྱེད་པ་དང༌། རྣམ་པ་གཞན་དུ་ལོག་པར་འདྲེན་པ་དང༌། དངོས་གྲུབ་སྟེར་བར་མི་བྱེད་དོ། །བཟའ་བའི་ཆོ་གའང་འདིར་<line/>
</page>
<page index="67" id="34B">ཏིལ་དང༌། ཤ་དང༌། པརྤ་ཊ་དང༌། ཛམ་བུ་ལི་ཀ་དང༌། ཉ་དང༌། སྤུ་པ་ལི་ཀ་མང་པོ་དང༌། ཏིལ་གྱི་ཐུག་པ་དང༌། ལྷ་བཤོས་དང༌། དྲི་མེད་ཉིད་བཟའ་བའང་སྤང་བར་བྱའོ། །ལྷའི་<line/>
དྲི་མེད་ཉིད་གནོན་པ་དང༌། པདྨ་གནོན་པ་དང༌། ཆུ་ལ་གནས་པ་དང་ལྡན་པ་དང༌། ཨུཏྤལ་གནོན་པ་དང༌། ནགས་ཀྱི་བདག་པོ་གཅོད་པ་དང༌། རྩ་བ་འབྱིན་པར་བྱེད་པའང་སྤང་<line/>
པར་བྱའོ། །རིག་པ་རྗེས་སུ་དྲན་པར་བྱེད་པ་ཉིད་ཀྱིས་རྟག་ཏུ་གོས་གཙང་མ་བགོས་པས་བྱ་བ་ཐམས་ཅད་ལ་བསྟན་པ་ཉིད་དང༌། གཞན་རིག་པའི་ཆོ་ག་ཐམས་ཅད་ལ་མཆོད་པར་<line/>
བྱེད་པའོ། །དེ་ནས་བཅོམ་ལྡན་འདས་ཀྱིས་སླར་ཡང་བྱང་ཆུབ་སེམས་དཔའི་ཚོགས་རྣམས་ལ་བཀའ་སྩལ་པ། གྲོགས་པོ་ཁྱེད་རྣམས་ཉོན་ཅིག། བཅོམ་ལྡན་འདས་མ་འཕགས་<line/>
མ་སྒྲོལ་མའི་རིག་པའི་ཡི་གེ་རྣམས་ཐབས་དང་བཅས་པས་བདེ་བླག་ཏུ་སྒྲུབ་པར་བྱེད་པ། སེམས་ཅན་ཐམས་ཅད་ལ་ཕན་པར་བྱེད་པ། རལ་པ་གྱེན་བརྫེས་ཀྱི་རྒྱུད་ཕྱི་མར་<line/>
ཡིད་ཀྱིས་གྲུབ་པའི་སྔགས་ཀྱི་ཚིག་རྣམས་ནི། ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མཧཱ་སཏྭཱ་ཡ། གྷུ་ནི་གྷུ་ནི་ལ་ལ་ལ་སིདྡྷ་སིདྡྷ། པ་རཱ་ཀྲ་མ་<line/>
སྭཱཧཱ༑ ཨ་མི་ཏ་བྷཱ་སུཏ་སྭཱཧཱ། སརྦེ་ཤྩ་ཨཱཪྻ་ཨ་བ་ལོ་ཀི་ཏེ་སྭཱཧཱ། འདི་ནི་འཕགས་པ་ཟླ་བ་མ་ཞེས་བྱ་བ་བཅོམ་ལྡན་འདས་མ་འཕགས་མ་སྒྲོལ་མའི་ནུ་མོ་སྟེ་ལས་ཐམས་ཅད་བྱེད་<line/>
</page>
<page index="68" id="35A">༄༅། །པའོ༑ ༑སྒྲུབ་པ་པོས་རྟག་ཏུ་གཙུག་ཕུད་བཅིང་བ་དང༌། ཕྱག་རྒྱ་བཅིང་བའང་བྱའོ། །བགེགས་ཐམས་ཅད་རྣམ་པར་འཇོམས་པར་བྱེད་པའོ། །དེ་ལ་<line/>
འདི་ནི་ཐོ་རངས་ལངས་ནས་གཙང་མར་གྱུར་པས་དཀྱིལ་འཁོར་བྱས་ནས་མེ་ཏོག་ལ་སོགས་པ་གཏོར་ཏེ་ལྔ་བརྩོན་པས་བརྒྱད་བརྒྱར་བཟླས་པར་བྱའོ། །མངོན་པར་འདོད་པའི་<line/>
དོན་རྫོགས་པར་བྱེད་དོ། །ཡང་ན་གང་འདོད་པ་དེ་དབང་དུ་བྱེད་དོ། །དེ་ནས་དཀྱིལ་འཁོར་དུ་རྩེ་ཏྲཱི་ཛི་ཀཾ་རབ་ཏུ་གཏོར་ནས་གང་འདོད་པ་དེ་སྐྲོད་པར་བྱེད་པར་འགྱུར་རོ། །བཀླགས་<line/>
པས་གྲུབ་པ་གང་ཡིན་པ་དེ་ཇི་ལྟ་བ་བཞིན་དུ་རྟོགས་པར་བྱ་བར་འགྱུར་རོ། །ཡང་འདིར་རྣམ་གྲངས་ཀྱི་གཏེར་འདིར་དེ་དག་གཅིག་ཏུ་རེག་པ་དེ་དྲན་པར་བྱེད་དོ། །དེ་ནས་<line/>
གཤེད་བྱེད་སྐྱེད་པར་འདོད་ན་དུར་ཁྲོད་དུ་སོང་ནས་དུར་ཁྲོད་ཀྱི་ཤིང་གི་མེ་རབ་ཏུ་སྦར་ཏེ་དར་ཆེན་པོས་བསྐོར་ལ་ཇི་ལྟར་སྐྱེས་པའི་ཁྲག་གིས་སྦྱིན་སྲེག་གྱིས་ཤིག། ཉི་མ་<line/>
བདུན་པ་ལ་འཇིགས་པའི་ང་རོ་ཅན་གྱི་གཤེད་བྱེད་མཚན་མོ་ཕྱེད་ནས་ལངས་པར་བྱེད་དོ། །ཡང་དག་པར་བསྔགས་པས་ཇི་ལྟར་བརྗོད་པའི་གནས་སུའང་བྱིན་གྱིས་བརླབས་<line/>
པ་སྦྱིན་པར་བྱའོ། །འདི་ནི་བཅོམ་ལྡན་འདས་མའི་བྱིན་གྱིས་བརླབས་པས་ཇི་ལྟར་བདེ་བར་མངོན་པར་བདེ་བར་བྱེད་དོ། །དེ་ནས་གནས་ཁ་ཅིག་ཏུ་མི་རྣམས་འཆི་བ་དང༌།<line/>
</page>
<page index="69" id="35B">གནས་ཁ་ཅིག་ཏུ་མེ་འབར་བར་མཐོང་བ་དང༌། གནས་ཁ་ཅིག་ཏུ་ལྕགས་སྒྲོག་བཅིངས་པ་མཐོང་ངོ༌། །དེ་ལྟར་གཤེད་བྱེད་དེ་རྣམ་པར་རྒྱུ་བར་བྱེད་དོ། །དེ་ཞི་བའི་དོན་དུ་བཅོམ་<line/>
ལྡན་འདས་ཀྱི་སྤྱན་སྔར་པདྨ་སྟོང་ཕྲག་བརྒྱད་དབུལ་བར་བྱའོ། །མཆོག་ཏུ་ཞི་བར་འགྱུར་རོ། །དགྲ་རྣམས་བསྐྱེད་པར་བྱེད་པར་འདོད་ན་དུར་ཁྲོད་དུ་སོང་ནས་དུར་ཁྲོད་ཀྱི་ཤིང་<line/>
གི་མེ་རབ་ཏུ་སྦར་ཏེ་ཡུངས་ཀར་དཀར་པོ་ལ་ཏིལ་ནག་པོའི་ཏིལ་མར་གྱིས་བཏགས་པ་སྟོང་ཕྲག་བརྒྱད་སྦྱིན་སྲེག་གྱིས་ཤིང༌། །འགྲོ་བར་བྱེད་དོ། །དེ་ནས་རིམས་ཀྱིས་འཛིན་པར་<line/>
འདོད་ན་དུར་ཁྲོད་ཀྱི་མེ་ལ་དུར་ཁྲོད་ཀྱི་ཐལ་བ་སྟོང་ཕྲག་བརྒྱད་སྦྱིན་སྲེག་གྱིས་ཤིག། རིམས་ཆེན་པོས་འཛིན་ནོ། །ཞི་བའི་དོན་དུ་ཆུ་ལ་བརྒྱ་རྩ་བཟླས་ཏེ་མགོ་བོར་སྦྱིན་པར་<line/>
བྱའོ༑ ༑རིམས་ལས་གྲོལ་ལོ། །མགོ་བོ་ཟུག་རྔུས་འཛིན་པར་འདོད་ན་བ་བྱུང་གི་གཟུགས་བརྙན་ལ་མི་རུས་ཀྱི་ཕུར་བུ་ལ་སྟོང་ཕྲག་བརྒྱད་བཟླས་ལ་མགོ་བོར་ཕུར་བུས་གདབ་<line/>
བོ༑ མགོ་བོ་ཟུག་རྔུ་ཆེན་པོས་འཛིན་ནོ། །ཕུར་བུ་བཏོན་པས་ཞི་བར་འགྱུར་རོ། །དབང་པོ་ལ་བཏབ་ན་མ་ནིང་དུ་འགྱུར་རོ། །བཏོན་ན་ཐར་རོ། །སྙིང་གར་བཏབ་ན་གཟར་ཆེན་པོར་<line/>
འགྱུར་རོ། །བཏོན་ན་ཐར་རོ། །སེང་ལྡེང་གི་ཕུར་བུ་ཤ་དང༌། ཁྲག་གིས་བཏགས་པ་སྲད་བུས་དཀྲིས་པ་ལ་བརྒྱད་བརྒྱ་བཟླས་པ་མི་རུས་ཀྱི་ཕུར་བུའི་མགོ་བོར་གདབ་པར་བྱའོ།།<line/>
</page>
<page index="70" id="36A">༄༅། །དགྲའི་སྒོར་བཏབ་ན་ཐོ་རངས་འབྲོས་པར་བྱེད་དོ། །ཇི་སྲིད་ཕུར་བུ་བཏོན་པར་མ་གྱུར་གྱི་བར་དུ་གང་དུའང་གནས་པར་མི་བྱེད་དོ། །རྒྱལ་པོ་སྐྱེད་པར་འདོད་<line/>
ན་ལྷ་ཆེན་པོའི་ཁང་པར་སོང་ནས་ལྷ་ལ་དུག་དང༌། ཁྲག་གིས་བྱུགས་ཏེ་ཤ་ཆེན་པོའི་བདུག་པ་དབུལ་བར་བྱའོ། །ནིམྦའི་འདབ་མས་ཀྱང་མཆོད་པར་བྱའོ། །དེ་ནས་དུག་དང༌།<line/>
ཁྲག་དང༌། སྐེ་ཚེ་རྣམས་གཅིག་ཏུ་བྱས་ནས་བརྒྱད་བརྒྱར་སྦྱིན་སྲེག་གྱིས་ཤིག། བརྒྱད་བརྒྱ་དང་བོས་རང་གི་ཤའོ། །གཉིས་པས་མེ་ཏོག་གོ། གསུམ་པས་བཙུན་མོའི་<line/>
འཁོར་རོ། །བཞི་པས་མཚོན་ཆ་ཆེན་པོའོ། །ལྔ་པས་གླང་པོ་ཆེའོ། །དྲུག་པས་མ་ཧེ་སྟེ་ཁྲོ་བོ་ཆེན་པོས་དཀྲིས་པའི་ལས་སོ། །བློ་བཟང་པོ་ཉིད་ཉམས་པར་བྱེད་པར་འདོད་ན་<line/>
ནིམྦའི་ཤིང་གིས་མེ་སྦར་ནས་ནིམྦའི་ལོ་མ་དང༌། དུར་ཁྲོད་ཀྱི་ཐལ་བ་ཕན་ཚུན་བསྲེས་པས་སྲེག་བླུགས་སྟོང་ཕྲག་བརྒྱད་སྦྱིན་སྲེག་གྱིས་ཤིག། སྐད་ཅིག་ལ་ཉམས་<line/>
པར་འགྱུར་རོ། །དེ་ནས་ལྐུགས་པར་བྱེད་པར་འདོད་ན་ཀ་ས་མ་ཡའི་གཟུགས་བརྙན་བྱས་ནས་ཟངས་ཀྱི་ཕུར་བུ་ལ་བརྒྱད་བརྒྱ་བཟླས་ཏེ་དགྲ་བོ་ཡིད་ལ་བྱས་ནས་ཁ་ལ་<line/>
ཕུར་བུ་གདབ་པར་བྱའོ། །ལྐུགས་པར་འགྱུར་རོ། །ཕུར་བུ་བཏོན་ན་ཐར་རོ། །མངོན་སྤྱོད་ཅན་རྫོགས་སོ།། །།མ་བསྒྲུབས་པར་ལས་རྣམས་འབྱུང་<line/>
</page>
<page index="71" id="36B">སྟེ་སོ་ཤིང་ལ་ལན་བདུན་བཟླས་ནས་བཟའ་བར་བྱའོ། །མ་བླངས་པར་བཟའ་བ་རྙེད་དོ། །བརྒྱད་བརྒྱར་བཟླས་ནས་མགོ་བོ་ལ་བྱུགས་བས་སྐྱེ་བོ་ཐམས་ཅད་དགའ་བར་འགྱུར་རོ།།<line/>
གོས་ལ་ལན་བདུན་མངོན་པར་སྔགས་ནས་གྱོན་ན་སྐལ་བ་བཟང་པོར་འགྱུར་རོ། །མིག་སྨན་ལ་མངོན་པར་སྔགས་ནས་མིག་ལ་བསྐུས་ན་ཁྲོ་བོས་དཀྲིས་པ་རྣམས་ཀྱིས་མཐོང་ན།<line/>
དགའ་བར་འགྱུར་རོ། །ལམ་དུ་ཟློས་བཞིན་པར་སོང་ན་ཆོམ་རྐུན་རྣམས་ཀྱིས་འཇོམས་མི་ནུས་སོ། །སོར་མོ་ལ་ལན་བདུན་བཟླས་པས་མཆེ་བ་ཅན་ཐམས་ཅད་རེངས་པར་འགྱུར་<line/>
རོ༑ ༑གསེག་མ་ལ་བརྒྱད་བརྒྱར་བཟླས་ནས་ཆུ་ལ་གཏོར་ན་ཆུ་ལ་རྒྱུ་བ་ཐམས་ཅད་རེངས་པར་བྱེད་པར་འགྱུར་རོ། །བཅིངས་པ་ལམ་འགག་པ་ལ་བཟླས་ན་ཐར་རོ། །ཀ་ར་བཱི་རའི་<line/>
ལྕུག་མ་ལ་ལན་བདུན་བཟླས་པས་དཀྱིལ་འཁོར་དུ་ཉེ་བར་བྱུགས་ནས་ས་ལ་མཚོན་ཆ་སྦྱིན་པར་བྱའོ། །གང་དུ་འདོད་པ་དེར་འཕོ་བར་བྱེད་དོ། །ཁྱོར་བའི་ཆུ་ལ་སྔགས་ནས་སྟེང་<line/>
དུ་གཏོར་བར་བྱ་སྟེ་དུས་མ་ཡིན་པའི་ཆར་རེངས་པར་བྱེད་དོ། །ཐལ་བ་ལ་བརྒྱད་བརྒྱར་བཟླས་ན་ཐལ་བ་འདེབས་པར་འགྱུར་རོ། །ལྕགས་ཀྱི་ཕྱེ་མ་རྡོའི་ར་བར་འགྱུར་རོ། །སྒྲོན་<line/>
མ་གསུམ་གྱིས་མེའི་ར་བར་འགྱུར་རོ། །བིལ་བའི་འདབ་མས་བིལ་བའི་ར་བར་འགྱུར་རོ། །བརྒྱད་བརྒྱར་བཟླས་པའི་ཆུས་ཆུའི་ར་བར་འགྱུར་རོ། །མདོར་བསྡུས་ན། བཅོམ་ལྡན་<line/>
</page>
<page index="72" id="37A">༄༅། །འདས་གཙུག་ཏོར་གྱི་རྒྱལ་པོ་རྟོག་པ་གཞན་གྱི་ཆོ་གས་ཇི་ལྟ་ཇི་ལྟར་རབ་ཏུ་སྦྱར་བ་དེ་ལྟ་དེ་ལྟར་ལས་བྱེད་དོ། །རིག་པ་བསྒྲུབས་པ་ལས་མཆེམས་མེད་<line/>
པ་ལས་གྲོལ་ནས་བྱང་ཆུབ་ཀྱི་སེམས་རྙེད་དོ། །ཨོཾ་སརྦ་ཏ་ཐཱ་ག་ཏ་ཨུཥྞི་ཥ། ཨ་ནཱ་བ་ལོ་ཀི་ཏེ་མུརྡྷ་ནི་ཏེ་ཛོ་རཱ་ཤི་ཧཱུཾ། ཛྭཱ་ལ་ཛྭཱ་ལ། དྷ་ཀ་དྷ་ཀ། ད་ར་བི་ད་ར། ཚིནད་ཚིནད། ཧཱུཾ་ཧཱུཾ་<line/>
ཕཊ་ཕཊ་སྭཱཧཱ། གཟི་བརྗིད་དང༌། ཕུང་པོར་རྣམ་པར་བཤད་དེ་འདབ་མ་ཆུང་དུའི་རྒྱབ་ཏུ་གནས་པར་བྱའོ་ཞེས་པ་དེ་བཞིན་གཤེགས་པའི་གཙུག་ཏོར་གྱི་རྒྱུད་ཆུང་དུ་ལས་བྲིས་<line/>
པ་འདབ་མ་སོ་སོར་ལ་རྫོགས་པར་བྱ་བའི་ཕྱིར་གཞོན་ནུ་མས་བཀལ་བའི་སྲད་བུ་ལ་རས་བྱེད་དུ་བཅུག་ནས་སམ། ཡང་ན་དཔའ་བོའི་རིན་གྱིས་ཉོས་པ་སྟེ་ཇི་ལྟར་རྙེད་པའི་<line/>
རས་ཁ་ཚར་མ་བཅད་པ་སྐྲ་དང་བྲལ་བ་ལ་རི་མོ་མཁན་གསོ་སྦྱོང་ཅན་དབང་བོ་མ་ཚང་བ་མིན་པས་ཁ་ཤར་དུ་ཕྱོགས་པས་རས་རྣམས་འཕྲུལ་འཁོར་ལ་བཞག་སྟེ་དེའི་མདུན་དུ་<line/>
སངས་རྒྱས་དང༌། བྱང་ཆུབ་སེམས་དཔའ་ལ་སོགས་པ་ཐམས་ཅད་དང༌། ཁྱད་པར་དུ་བཅོམ་ལྡན་འདས་མ་འཕགས་མ་སྒྲོལ་མ་སྤྱན་དྲང་བར་བྱས་ནས་དེ་ནས་ཨརྒའི་<line/>
ཤིང་གིས་མེ་རབ་ཏུ་སྦར་ནས་ཡུངས་ཀར་དཀར་པོ་ལ་མར་གྱིས་བཏགས་པ་རལ་པ་གཅིག་མའི་སྙིང་པོས་རས་རིས་ཀྱི་སྤྱན་སྔར་ཁྲུ་བཞི་པའི་ཚད་ཀྱི་དཀྱིལ་འཁོར་དུ་སྟོང་<line/>
</page>
<page index="73" id="37B">ཕྲག་བརྒྱད་སྦྱིན་སྲེག་གྱིས་ཤིག། རས་རིས་འདྲི་བཞིན་པ་ན་བགེགས་མེད་པར་འགྱུར་རོ། །དེ་ནས་ཚེས་གྲངས་དང༌། བྱེད་པ་དང༌། རྒྱུ་སྐར་དང༌། ཡུད་ཙམ་དགེ་བ་ལ་སྣོད་སར་པར་<line/>
བཞག་པ་ཁ་དོག་མ་འདྲེས་པ་ཤིན་ཏུ་སོ་སོར་བཏགས་པའི་ཁ་དོག་གི་ཆུས་སྦྱར་ནས་བ་ལང་གི་སྤུའི་པིར་གྱིས་བཅོམ་ལྡན་འདས་བྱང་ཆུབ་ཀྱི་ཤིང་ནི་སྣ་ཚོགས་པའི་གནས་རབ་ཏུ་བསྔགས་<line/>
པ༑ བྱའི་ཚོགས་སྐད་འབྱིན་པ། དཔག་བསམ་གྱི་ཤིང་དང་མཚུངས་པ་བྱའོ། །དེ་བཞིན་གཤེགས་པ་འོད་དཔག་མེད་འདྲིར་གཞུག་པར་བྱའོ། །ཆོས་སྟོན་པར་མཛད་བཞིན་པ།<line/>
སྐྱིལ་མོ་ཀྲུང་གིས་ཉེ་བར་བཞུགས་པ། སྐྱེས་བུ་ཆེན་པོའི་མཚན་གྱིས་བརྒྱན་པའི་སྐུ། མཛེས་པར་སྣང་བཞིན་པའི་ལུས། གཙུག་ཏོར་ནས་འོད་ཟེར་ཆེན་པོ་གསེར་གྱི་ཁ་དོག་ཅན་<line/>
འཕྲོ་བ། པདྨ་དཀར་པོ་ལ་བཞུགས་པ་འདྲིར་གཞུག་པར་བྱའོ། །བཅོམ་ལྡན་འདས་ཀྱི་གཡོན་གྱི་གཞོགས་སུ་དཀར་པོ་རྒྱན་གྱིས་རྣམ་པར་བརྒྱན་པ། ཁ་དོག་ལྔ་པའི་གོས་<line/>
ཀྱི་སྟོད་གཡོགས་བགོས་པ། ཕྱག་ན་རྔ་ཡབ་ཐོགས་པའོ། །གཞན་དུ་རྒྱུ་སྐར་མེ་བཞི་ལ་འཕགས་པ་དྲི་མ་མེད་པ་འགྲོ་བ་ཞེས་བྱ་བའི་བྱང་ཆུབ་སེམས་དཔའ་འདྲིར་གཞུག་པར་བྱ་<line/>
སྟེ༑ བཅོམ་ལྡན་འདས་ཀྱི། གཡས་ཕྱོགས་སུ་ཐམས་ཅད་དཀར་པོ། གསེར་གྱི་རྒྱན་གྱིས་བརྒྱན་པ། རལ་པའི་ཚོགས་དང༌། ཕྱག་ན་རིལ་བ་སྤྱི་བླུགས་དང༌། དབྱུག་གུའི་<line/>
</page>
<page index="74" id="38A">༄༅། །ཤིང་བསྣམས་པ། མཆོད་ཕྱིར་ཐོགས་ཕྲག་པ་ལ་འཕྱང་བ། གོས་དཀར་པོ་བགོས་པ། མཆོག་ཏུ་སྐྱེས་པ། སྒྲུབ་པ་པོའི་སྟེང་དུ་ཕྱག་བརྐྱང་བ། ཕྱག་<line/>
བཞི་པ། བདེ་བར་གཤེགས་པའི་མཐོ་གང་གི་ཚད་ལ་འཕགས་པ་དྲི་མ་མེད་པར་འགྲོ་བཅུང་ཟད་མངོན་པར་ལྷགས་པའོ། །བཅོམ་ལྡན་འདས་ལས་ཅུང་ཟད་དམན་པའི་<line/>
འཕགས་པ་སྤྱན་རས་གཟིགས་དབང་ཕྱུག་འདྲིར་གཞུག་པར་བྱའོ། །དེའི་གཡས་ཀྱི་གཞོགས་སུ་བྲི་ཡང་ཀུ་ལྟར་སྔོ་བསངས། གསེར་དང༌། རིན་པོ་ཆེས་རབ་ཏུ་གསལ་བར་<line/>
བྱེད་པའི་ལུས་ཅན། ཅོད་པན་གྱིས་བརྒྱན་པ། རྣམ་པར་བཀྲ་བའི་གོས་བགོས་པ། རིན་པོ་ཆེའི་སྟོད་གཡོགས་ཅན། ལུས་ཅུང་ཟད་འདུད་པ། བཅོམ་ལྡན་འདས་ལག་པ་ཁ་<line/>
སྦྱོར་བྱས་པས་ཨུཏྤ་ལ་སྔོན་པོ་ཡོངས་སུ་གཟུང་པ། ཕྱག་མཆོག་ཏུ་སྐྱེས་པ། དང་པོར་བཅོམ་ལྡན་འདས་ལ་རྟོག་པར་བྱེད་བཞིན་པའི་སྒྲོལ་མ་འདྲིར་གཞུག་པར་བྱའོ། །དེའི་<line/>
འོག་ཏུ་པདྨའི་མཚོ་བྱའོ། །དེ་ནས་རྩ་བའི་པདྨ་ལ་བཅོམ་ལྡན་འདས་ཀྱི་གཡས་ཕྱོགས་སུ་འཕགས་པ་སྤྱན་རས་གཟིགས་དབང་ཕྱུག་བྱའོ། །གཡོན་དུ་འཕགས་པ་དྲི་མ་མེད་<line/>
པར་འགྲོ་བའོ། །གཞན་དུ་བཅོམ་ལྡན་འདས་མ་སྒྲོལ་མའི་གཡས་སུ་ཀླུའི་རྒྱལ་པོ་མཐའ་ཡས་མགོ་བོ་བདུན་པ། ཕྱག་ན་པདྨའི་སྡོང་པོ་བསྣམས་པ། ཐམས་ཅད་དཀར་བ།<line/>
</page>
<page index="75" id="38B">རྣམ་པར་བཀྲ་བའི་གོས་དང༌། རྒྱན་ཐམས་ཅད་ཀྱིས་རྣམ་པར་བརྒྱན་པ་འདྲིར་གཞུག་པར་བྱའོ། །གཡོན་དུ་ཀླུའི་རྒྱལ་པོ་རྒྱ་མཚོ་སྔོ་བསངས། ཕྱག་ན་པདྨའི་སྡོང་བུ་བསྣམས་པ།<line/>
འདི་འདྲ་བ་འདྲིར་གཞུག་པར་བྱའོ། །བཅོམ་ལྡན་འདས་ཀྱི་གཡས་ཀྱི་གཞོགས་སུ་རྩ་བ་དང་ཉེ་བར་དཀར་མོ་རྒྱན་ཐམས་ཅད་ཀྱིས་རྣམ་པར་བརྒྱན་པ། རིན་པོ་ཆེའི་སྟོད་གཡོགས་<line/>
ཅན༑ རིན་པོ་ཆེ་དང༌། ཙངྒ་ཊཀ་ཕྱག་ན་བསྣམས་པ། པུས་མོ་ས་ལ་བཙུགས་པའི་ལྷ་མོ་འདྲིར་གཞུག་པར་བྱའོ། །བཅོམ་ལྡན་འདས་མ་སྒྲོལ་མའི་གཡས་ཀྱི་གཞོགས་སུ་རྩ་<line/>
བ་དང་ཉེ་བར་འཁོད་པའི་ཐམས་ཅད་དཀར་མོ། གཞོན་ནུའི་གཟུགས་ཅན། རྒྱན་ཐམས་ཅད་ཀྱིས་རྣམ་པར་བརྒྱན་པ། ཐལ་མོ་ཁ་སྦྱར་དུ་བྱས་པ། བཅོམ་ལྡན་འདས་མ་དང༌།<line/>
བཅོམ་ལྡན་འདས་ལ་ངེས་པར་རྟོག་བཞིན་པའི་བདེ་ལྡན་འདྲིར་གཞུག་པར་བྱའོ། །འཕགས་པ་སྤྱན་རས་གཟིགས་དབང་ཕྱུག་གི་ཞབས་ཀྱི་དྲུང་དུ་སྒྲུབ་པ་པོ་སྤྱན་རས་གཟིགས་<line/>
དབང་ཕྱུག་ལ་ལྟ་བར་གྱུར་པ། གོས་དཀར་པོའི་སྟོད་གཡོགས་དང༌། སྨད་གཡོགས་ཅན། དབྱིབས་དང༌། རྣམ་པའི་ཁྱད་པར་ཇི་འདྲ་བ་པུས་མོ་གཉིས་བཙུགས་པ། ལག་པ་<line/>
སྤོས་ཕོར་ཐོགས་པ་བྱའོ། །ལྷའི་བུ་རྔ་བོ་ཆེ་རྡུང་བར་བྱེད་བཞིན་པ་བྱའོ། །སྤྲིན་ལས་གློག་དང་བཅས་པ་བྱའོ། ཕྱོགས་བཞི་དང༌། ཕྱོགས་བྲལ་དུའང་བྱའོ། །གཡས་སུ་རས་<line/>
</page>
<page index="76" id="39A">༄༅། །རིས་ཀྱི་སྟེང་དུ་གནས་གཙང་མའི་རིས་ཀྱི་ལྷའི་བུ་མེ་ཏོག་འཐོར་བར་བྱེད་བཞིན་པ་འདྲིར་གཞུག་པར་བྱའོ། །སྟེང་དུ་ཟླ་བ་དང༌། ཉི་མ་རྒྱན་ཐམས་ཅད་<line/>
ཀྱིས་རྣམ་པར་བརྒྱན་པ་འདྲིར་གཞུག་པར་བྱའོ། །སྟེང་དུ་དུང་དང༌། རྔ་བོ་ཆེ་དག་གོ། འཕགས་པ་སྤྱན་རས་གཟིགས་དབང་ཕྱུག་གི་གཡས་སུ་ནག་མོ་གསུས་པ་འཕྱང་པ། རྒྱན་<line/>
ཐམས་ཅད་པ། མཆེ་བ་གཙིགས་པ། སྟག་གི་པགས་པའི་ཤམ་ཐབས་ཅན། གོ་ཞེས་བྱ་བའི་ཕགས་པས་དཀྲིས་པ། གཙུག་ཕུད་ལ་ཐོད་པའི་ཕྲེང་བ་འཕྱང་བ། རྡོ་བ་ལ་<line/>
རབ་ཏུ་བཞུགས་པ། སྦྲུལ་གྱི་མཆོད་ཕྱིར་ཐོགས་པ་ཅན། ཕྱག་བཞི་པ་གཡས་ཀྱི་ཕྱག་གིས་དགྲ་སྟ་ཡོངས་སུ་བསྣམས་པ། ཕྱག་གཡོན་པའི་དང་པོས་ཁྲག་གིས་ཡོངས་སུ་<line/>
གང་བའི་སྣོད་དང༌། ཕྱོགས་དང་ལྡན་པའི་ལུས་ལ་སྨིན་མ་དང༌། སྐྲར་ལྡན་པ། བཅོམ་ལྡན་འདས་ལ་ཐལ་མོ་སྦྱར་བ་བྱས་པ། སེན་མོ་རིང་པོ་ཅན། གླང་པོ་<line/>
ཆེའི་པགས་པས་སྟོད་གཡོགས་པ། བྱང་ཆུབ་སེམས་དཔའ་ཆེན་པོའི་བཀའ་རབ་ཏུ་ནོད་པར་བྱེད་བཞིན་པར་གྱུར་པའི་འཕགས་མ་སྒྲོལ་མའི་སྲིང་མོ་འདྲིར་གཞུག་<line/>
པར་བྱའོ། །དེ་ལྟར་རས་རིས་འདྲིར་བཅུག་ནས་གཙང་མའི་ཕྱོགས་སུ་དག་པ་དང༌། སྐྱོང་བ་དང༌། ཚད་མ་ཉིད་ཀྱི་ཡན་ལག་རྣམ་པར་སྤངས་པ། རིན་པོ་ཆེ་དང༌། ཆུ་<line/>
</page>
<page index="77" id="39B">ཀླུང་གི་འགྲམ་མམ། གཞན་དུའང་རུང་སྟེ་གཙང་མའི་གན་དུའོ། །དེ་ནས་དུ་བ་འཐུལ་བས་ནི་དབང་དུ་བྱེད་དོ། །གང་ཐབས་ཅིག་གསང་སྔགས་བྱེད་པ་དེའོ། །ལྷ་ཐམས་ཅད་གསལ་<line/>
བར་བྱེད་པར་འདོད་པས་དཀར་པོའི་བརྒྱད་པའང་རུང་སྟེ་ལས་བརྩམས་པར་བྱའོ། །གཙང་མའི་སའི་ཕྱོགས་སུ་གཞུའི་ཚད་ཀྱིས་ཐང་ལ་ཡོངས་སུ་བྱུག་པར་བྱ་སྟེ་དེའི་དབུས་སུ་<line/>
སོ་ཕག་གཞག་པར་བྱའོ། །ཕྱོགས་བཞི་རྣམས་སུ་ས་ལས་བྱུང་བའི་རྩ་བ་ནག་པོ་མེད་པའི་ཆུའི་བུམ་པ་བཞི་ལ་བརྒྱད་བརྒྱར་སྔགས་པ་བཞག་པར་བྱའོ། །གཞོན་ནུ་མས་བཀལ་<line/>
པའི་སྲད་བུ་ཚོན་སྣ་ལྔ་ལས་ལེགས་པར་དཀྲིས་པའོ། །དྲི་ཞིམ་པོའི་ཕྱེ་མས་དཀྱིལ་འཁོར་བྱས་ཕྱོགས་བཞིར་ཆང་དང༌། ཤ་མེད་པའི་གཏོར་མ་དབུལ་བར་བྱའོ། །དྲི་བཟང་<line/>
པོའི་མེ་ཏོག་གི་མཆོད་པ་བྱའོ། །གུ་གུལ་གྱི་བདུག་པ་དབུལ་ལོ། །ཟངས་ཀྱི་སྣོད་མར་གྱིས་བཀང་བ་གཞན་ནས་འགྲམ་གྱི་ཕྱེ་མ་རྣམས་ལ་ཉེ་བར་གནས་པར་གཞག་པར་བྱའོ།།<line/>
ཤར་དུ་མངོན་པར་ཕྱོགས་པས་ཕྱི་རོལ་ཏུ་དཀྱིལ་འཁོར་དུ་རལ་པ་གཅིག་མ་ལ་མཆོད་པ་དང༌། གཏོར་མ་དབུལ་བར་བྱའོ། །དེ་ནས་ཀུ་ཤ་ལྗང་ཁུ་བླངས་ནས་གོས་དཀར་<line/>
པོ་གཅིག་འཆང་བར་བྱས་ཏེ་ཇི་སྲིད་དུ་རྐང་པ་གཉིས་ཀྱི་བར་དེ་སྲིད་དུ་བྱབས་པར་བྱའོ། །དེ་ནས་མར་གྱི་སྣོད་ཀྱི་སྟེང་དུ་ཀུ་ཤ་དེས་དོར་བར་བྱའོ། །དེ་ནས་མར་ཆུང་དུ་དེ་ལ་གལ་<line/>
</page>
<page index="78" id="40A">༄༅། །ཏེ་དྲི་མ་དང༌། སེན་མོ་དང༌། སྐྲ་མཐོང་ན་གང་དང༌། གང་གཅིག་ཏུ་བྱའོ། །ཇི་སྲིད་དུ་རང་འདོད་པ་དང༌། སྨྲ་བ་ལྷག་པར་སྐྱེས་ཀྱི་བར་དུའོ། །དེ་ནས་<line/>
བུམ་པ་རེ་རེ་བླངས་ཏེ་ཟློས་བཞིན་པས་གཞག་པར་བྱའོ། །སྦྱངས་པའི་སྣོད་ངེས་པར་གནས་པ་བྱས་ནས་སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་ལ་ཕྱག་བྱེད་<line/>
དུ་གཞུག་གོ། འདི་ལའང་འདིའི་སྐུ་མཉེ་སྦྱིན་པར་བྱའོ། །པྲི་ཡང་ཀུ་དང༌། ནཱ་ག་གེ་སར་དང༌། སྦྲང་རྩི་ཅན་དང༌། དུ་རུཥྐ་རྣམས་གཅིག་ཏུ་བྱས་ནས་ལན་བདུན་མངོན་པར་<line/>
སྔགས་པ་བྱས་ཏེ་བསྐུ་བར་བྱའོ། །བའི་མར་དང་བསྲེས་པའི་བཟའ་བ་མཆོག་བཟའ་བར་བྱའོ། །ནད་མེད་པར་འགྱུར་རོ། །གཞོན་ནུ་མས་བཀལ་བའི་སྲད་བུ་སྔོན་<line/>
པོར་བཙོས་པ་ལ་ལན་བདུན་མངོན་པར་སྔགས་པར་བྱས་ནས་བཅིང་བར་བྱ་སྟེ་མིག་གི་ནད་ཞིའོ། །མགྲིན་པ་ལ་བཅིངས་ནས་སྐྱུགས་པ་སེལ་བར་བྱེད་དོ། །སྲད་བུ་<line/>
འདི་ཉིད་ཀྱི་རས་ཡུག་འཐག་ཏུ་གཞུག་པར་བྱའོ། །སྟོང་ཕྲག་བརྒྱད་དུ་མངོན་པར་སྔགས་པ་གྱད་ཀྱི་ལུས་ལ་བཅིང་བར་བྱ་སྟེ་གཡུལ་དུ་གཞན་གྱིས་མི་ཐུབ་པར་འགྱུར་<line/>
རོ༑ ༑ཁྲུ་བཞི་པའི་ཚད་ཀྱི་དཀྱིལ་འཁོར་ཉེ་བར་བྱུགས་ཏེ་བཅོམ་ལྡན་འདས་མ་ལ་དྲི་བཟང་པོའི་མེ་ཏོག་གིས་མཆོད་པ་བྱས་ནས་བའི་མར་གྱིས་སྒྲོན་མེ་དབུལ་བར་<line/>
</page>
<page index="79" id="40B">བྱའོ༑ ༑དེ་ནས་བྱང་ཆུབ་ཤིང་གི་མེ་སྦར་ནས་ཀུ་ཤའི་ཁྲེས་ལ་ཉེ་བར་འདུག་པས་ལན་བདུན་མངོན་པར་སྔགས་པའི་སྲ་རྩི་པོག་གི་སྲེག་བླུགས་ཐུན་གསུམ་དུ་སྟོང་ཕྲག་བརྒྱད་སྦྱིན་<line/>
སྲེག་གྱིས་ཤིག། ཉི་མ་བདུན་ལ་གང་འདོད་པ་དེའི་ནད་ཡུན་རིང་པོར་ཉེ་བར་ཞི་བར་བྱེད་དོ། །བགེགས་ཐམས་ཅད་ཉེ་བར་ཞི་བར་བྱེད་པར་འདོད་པས་རྒྱ་མཚོར་འགྲོ་བའི་ཆུ་ཀླུང་གི་<line/>
འགྲམ་གཅིག་གིས་བླངས་ནས་རྣམ་པ་སྣ་ཚོགས་པའི་སེངྒེ་དང༌། སྟག་གི་མདོག་ཅན་གྱི་བགེགས་རྣམས་ཉི་ཤུ་རྩ་གཅིག་ལྷག་པའི་བརྒྱ་བྱའོ། །དེ་ནས་ནག་པོའི་བརྒྱད་པ་ལ་<line/>
མཚན་མོ་གསུམ་དུ་སྨྱུང་བར་གནས་པས་གཙང་མའི་ཕྱོགས་སུ་ཁྲག་སྒྲུབ་པར་བྱེད་པ་ཉེ་བར་ཐོགས་ཏེ་ལས་བརྩམས་པར་བྱའོ། །དེའི་འོག་ཏུ་ཕྱོགས་བཞིར་རྒྱ་སྐྱེགས་ཀྱི་ལོ་མ་<line/>
ལ་འདུག་པའི་བགེགས་རྣམས་གཞག་པར་བྱའོ། །བགེགས་རྣམས་ཀྱི་དབུས་སུ་བགེགས་ཆེན་པོ་ལོག་པར་འདྲེན་པ་གཞག་པར་བྱའོ། །ལན་གཅིག་མངོན་པར་སྔགས་<line/>
བའི་ཚོན་སྣ་ལྔའི་ཕྱེ་མ་དེ་རྣམས་ཀྱིས་ཐོག་མར་དཀྱིལ་འཁོར་བདུན་བྱའོ། །མེ་ཏོག་དམར་པོ་དང༌། དྲི་དམར་པོས་མངོན་པར་མཆོད་པར་བྱའོ། །ཕྱོགས་བཞིར་མར་གྱི་མར་མེ་<line/>
དབུལ་བར་བྱའོ། །རྒྱ་སྐྱེགས་ཀྱི་ཁུ་བ་ཕྱོགས་བཞིར་གཏོར་བར་བྱའོ། །དེ་ནས་བཅོམ་ལྡན་འདས་མ་སྟོང་ཕྲག་བརྒྱད་དུ་མངོན་པར་སྔགས་པའམ། བརྒྱད་བརྒྱར་མངོན་པ་<line/>
</page>
<page index="80" id="41A">༄༅། །སྔགས་པའི་སྲད་བུ་དམར་པོས་བགེགས་ཐམས་ཅད་ལ་གཡས་སྐོར་དུ་དཀྲི་བར་བྱའོ། །དེ་ནས་བགེགས་ཀྱི་རྒྱལ་པོ་ཆེན་པོ་བཅིང་བར་བྱ་སྟེ་དེ་རྣམས་ཀྱི་<line/>
དབུས་སུ་ཨུ་དུམ་ཝཱ་རའི་ཡམ་ཤིང་གིས་མེ་རབ་ཏུ་སྦར་ནས་བགེགས་བཅིང་བར་བྱའོ་ཞེས་བརྗོད་ནས་སྭཱཧཱའི་ཡི་གེས་བེའུའི་ལྕི་བ་ལ་ཞོ་དང༌། སྦྲང་རྩི་དང༌། མར་གྱིས་བཏགས་<line/>
པའི་མཚན་མོ་སྟོང་ཕྲག་བརྒྱད་སྦྱིན་སྲེག་གྱིས་ཤིག། དེ་ནས་སྒྲུབ་པ་པོ་དེའི་བགེགས་དང༌། ལོག་པར་འདྲེན་པ་ཐམས་ཅད་བཅིང་བར་འགྱུར་རོ། །རིག་པ་ཐམས་ཅད་སྒྲུབ་<line/>
པར་བྱེད་བཞིན་པ་ན་བགེགས་མེད་པར་འགྱུར་རོ། །དེ་རྣམས་ནི་དེ་རྣམས་ཀྱིས་བྱབས་པས་ལོག་པར་འདྲེན་པ་ཆེན་པོ་གཅིག་ཏུ་བཞག་ནས་བགེགས་རྣམས་ཐམས་ཅད་ལ་<line/>
མེ་ཏོག་ཐམས་ཅད་དབུལ་ལོ། །སྲུང་བ་ཐམས་ཅད་ཀྱང་ངོ༌། །བདུག་པ་ནི་ལོག་འདྲེན་ཆེན་པོ་རྣམས་ལ་ཀ་ར་པཱི་ར་དམར་པོ་དང༌། ཙནྡན་དམར་པོ་དབུལ་ལོ། །བགེགས་ཐམས་<line/>
ཅད་དང༌། ཉེ་བར་འཚེ་བ་ཐམས་ཅད་ལ་མཆོད་ཡོན་དབུལ་ལོ། །ལོག་པར་འདྲེན་པ་དང་བཅས་པ་ལ་གུ་གུལ་དང་མར་བསྲེས་པས་མཆོད་ཡོན་དབུལ་ལོ། །དེ་ནས་ལྟེ་བའི་ཚད་<line/>
དུ་དོང་བརྐོ་བར་བྱའོ། །དེར་སོ་སོ་སོ་སོར་བཅུག་ནས་སླར་ཡངས་པའི་སར་བྱའོ། །དེ་ལྟར་རིག་པ་འཛིན་པའི་བགེགས་ཐམས་ཅད་མེད་པར་འགྱུར་རོ། །རིང་བསྲེལ་དང་<line/>
</page>
<page index="81" id="41B">བཅས་པའི་མཆོད་རྟེན་དུ་ས་ལ་མ་ལྷུང་བའི་བ་བྱུང་གིས་དཀྱིལ་འཁོར་ཉེ་བར་བྱུགས་ཏེ་དྲི་དང༌། མེ་ཏོག་ལ་སོགས་པ་རྣམས་ཀྱིས་མཆོད་པ་བྱས་ནས་ཨུ་དུམ་ཝཱ་རའི་ཡམ་ཤིང་<line/>
གིས་མེ་རབ་ཏུ་སྦར་ཏེ་ཚངས་པའི་ཡམ་ཤིང་གིས་ཐུན་གསུམ་དུ་སྦྱིན་སྲེག་སྟོང་ཕྲག་བརྒྱད་གྱིས་ཤིག། ཉི་མ་བརྒྱ་ཕྲག་གཅིག་གམ། ཉི་མ་བརྒྱ་ཕྲག་གཉིས་སུ་ཙཱ་རུ་བཟའ་བས་<line/>
ཡིད་གཞུངས་པར་འགྱུར་རོ། །ཁྲུ་བཞིའི་ཚད་ཀྱིས་དཀྱིལ་འཁོར་ཉེ་བར་བྱུགས་ཏེ་འོ་མ་ཅན་གྱི་ཡམ་ཤིང་གིས་མེ་རབ་ཏུ་སྦར་ནས་འོ་མའི་སྦྱིན་སྲེག་གྱིས་ཤིག། བྲམ་ཟེ་དབང་<line/>
དུ་འགྱུར་རོ། །ཙཱ་རུའི་སྲེག་བླུགས་གྱིས་ཤིག །རྒྱལ་རིགས་དབང་དུ་འགྱུར་རོ། །ཞོའི་སྲེག་བླུགས་གྱིས་ཤིག །རྗེ་རིགས་དབང་དུ་འགྱུར་རོ། །ནས་ཀྱི་སྲེག་བླུགས་གྱིས་<line/>
ཤིག། དམངས་རིགས་དབང་དུ་འགྱུར་རོ། །ཐམས་ཅད་དུ་བསྒྲུབ་བྱ་སྒྲུབ་པའི་དོན་དུ་ཉི་མ་བརྒྱ་ཕྲག་གཅིག་གོ །དགྲ་ལ་བལྟས་ནས་བཟླས་པར་བྱ་སྟེ་རེངས་པར་འགྱུར་རོ། །<line/>
མ་ཤ་ཀའི་ཡམ་ཤིང་ཞོ་དང༌། སྦྲང་རྩི་དང༌། མར་གྱིས་བཏགས་པ་རྣམས་ཐུན་གསུམ་དུ་སྟོང་ཕྲག་བརྒྱད་སྦྱིན་སྲེག་གྱིས་ཤིག། གང་ལ་ལྟས་ནས་བཟླས་པ་དེ་ལས་སུ་མི་<line/>
རུང་བར་འགྱུར་རོ། །ཆུ་ལ་ལན་བདུན་མངོན་པར་སྔགས་པས་དུག་ཐམས་ཅད་སེལ་བར་བྱེད་དོ། །དུག་ཐམས་ཅད་ལ་འདོད་པས་བྱབ་པར་བྱའོ། །ཞུན་མཁན་གྱི་རིལ་<line/>
</page>
<page index="82" id="42A">༄༅། །པུ་ལ་ལན་བདུན་མངོན་པར་སྔགས་ནས་མིག་དག་པར་བྱ་སྟེ་མིག་ནད་ཉེ་བར་ཞི་བར་བྱེད་དོ། །བྱིས་པ་གདོན་གྱིས་ཟིན་པ་ལ་སྲད་བུ་ལ་ལན་བདུན་<line/>
མངོན་པར་སྔགས་པ་བྱས་ནས་བཅིང་བར་བྱ་སྟེ་གྲོལ་བར་བྱེད་དོ། །ནད་པ་ལ་བཅིང་བར་བྱ་སྟེ་གདོན་ཐམས་ཅད་མཐུ་མེད་པར་འགྱུར་རོ། །ཐལ་བ་ལ་ལན་བདུན་བཟླས་<line/>
པས་དཀྱིལ་འཁོར་བཅིང་བའི། །བུ་མ་ཐོན་པ་ལ་ཏིལ་མར་ཡོངས་སུ་བཟླས་ནས་སྦྱིན་པར་བྱ་སྟེ་བདེ་བར་བཙའ་བར་འགྱུར་རོ། །རྨོངས་པ་མངལ་གྱི་དུས་ཚོད་ལ་འདས་པ་<line/>
ལ་ཁྲུས་བྱས་ནས་རྒྱུད་མཚུངས་པའི་མར་ལ་ལན་བདུན་མངོན་པར་སྔགས་པར་བྱས་ནས་བཏུང་བར་སྦྱིན་ནོ། །བཟའ་བ་མཆོག་དང་ལྡན་པ་བཟའ་བར་བྱའོ། །བུ་སྐྱེ་བར་<line/>
བྱེད་དོ༑ ༑དེ་ནས་བུ་མོ་མང་པོ་ཅན་གྱི་ཡམ་ཤིང་སྟོང་ཕྲག་བརྒྱད་སྦྱིན་སྲེག་གྱིས་ཤིག །ཐལ་བ་དེ་བུམ་པ་བཞི་ཆུས་ཀུན་ཏུ་བཀང་ནས་བརྒྱད་བརྒྱར་མངོན་པར་སྔགས་<line/>
པ་དཀྱིལ་འཁོར་དུ་གསུམ་གཞག་པར་བྱའོ། །སྐལ་བ་བཟང་པོར་འགྱུར་རོ། །འདིའི་བུ་འཆི་བའང་མེད་དོ། །ཤུ་དག་ལ་བརྒྱད་བརྒྱར་མངོན་པར་བཟླས་ཏེ་ལག་པ་<line/>
གཡོན་ལ་བཅིངས་ན་སྨྲ་བ་ཐམས་ཅད་ཀྱི་མཆོག་ཏུ་འགྱུར་རོ། །གཞན་གྱིས་མི་ཐུབ་པའི་མེ་ཏོག་ཐུན་གསུམ་དུ་སྟོང་ཕྲག་སྦྱིན་སྲེག་གྱིས་ཤིག །ཕྱོགས་གཅིག་ལ་<line/>
</page>
<page index="83" id="42B">ཡུལ་དུ་གཞན་གྱིས་མི་ཐུབ་པར་འགྱུར་རོ། །གཞོན་ནུ་མས་བཀལ་བའི་སྲད་བུ་ལ་བརྒྱད་བརྒྱར་མངོན་པར་སྔགས་པ་བྱས་ནས་མདུད་པ་བདུན་བྱའོ། །ལག་པ་ལ་བཅིངས་ནས་བརྟན་<line/>
པ་དང༌། གཡོ་བའི་དུག་མཐུ་མེད་པར་འགྱུར་རོ། །དེ་ནས་མི་བཟད་པའི་སྦྲུལ་གྱི་མཆེ་བའི་དུག་ལ་སྭཱཧའི་ཡི་གེའི་བར་དུ་ཁྱོར་བའི་ཆུ་བླངས་ནས་བརྒྱད་བརྒྱར་སྔགས་ཏེ་བཏུང་བ་<line/>
སྦྱིན་པར་བྱའོ། །དུག་ཉལ་བའང་སློང་བར་བྱེད་དོ། །དེ་ནས་མ་ལངས་ན་ཕྱོགས་བཞི་རྣམས་སུ་མངོན་པར་སྔགས་པ་བྱས་ཏེ་བཏུང་བ་སྦྱིན་པར་བྱའོ། །འཇོག་པོས་ཀྱང་མཆེ་བའི་<line/>
དུག་སློང་བར་བྱེད་དོ། །སྟན་གནྟི་ཀ་ལ་ལན་བདུན་མངོན་པར་སྔགས་པ་ས་ལ་བྱུག་པ་སྦྱིན་པར་བྱའོ། །མ་བཅིངས་པར་ཡང་དེ་ཉིད་དུ་སྐེམ་པར་བྱེད་དོ། །ཚོར་བ་མེད་པར་བྱེད་དོ། །<line/>
ཡམས་ཀྱི་ཉེ་བར་འཚེ་བ་རྣམས་ལ་གྲོང་ངམ། གྲོང་ཁྱེར་གྱི་དབུས་སུ་མཚན་མོ་ཕྱེད་ནས་བ་ལང་གི་པགས་པའི་ཚད་ཀྱི་ཐང་ལ་ཉེ་བར་བྱུགས་པར་བྱ་སྟེ་དཀར་གསུམ་གྱེ་གཏོར་<line/>
མ་བྱིན་ནས་དྲི་དང༌། མེ་ཏོག་ལ་སོགས་པའི་གཏོར་མ་བྱིན་ཏེ་ལོ་མའི་ཤིང་གིས་མེ་རབ་ཏུ་སྦར་ནས་འོ་མའི་སྲེག་བླུགས་སྟོང་ཕྲག་བརྒྱད་སྦྱིན་སྲེག་གྱིས་ཤིག །ཉི་མ་གསུམ་<line/>
གྱིས་གྲོང་གསུམ་གྱི་དང༌། ཉི་མ་བདུན་གྱིས་ཁང་པའི་ཡམས་ཉེ་བར་ཞི་བར་བྱེད་དོ། །དེ་ནས་ཉེ་བར་ཞི་བར་མ་གྱུར་ན་འདིར་ཉི་མ་བདུན་དུ་བད་ཀན་མཐར་བྱེད་ཀྱི་ཡམ་ཤིང་<line/>
</page>
<page index="84" id="43A">༄༅། །གིས་མེ་སྦར་ནས་ཨཀྵའི་ཏིལ་མར་གྱིས་བཏགས་པའི་འབྲས་ཡོས་སྟོང་ཕྲག་བརྒྱད་སྦྱིན་སྲེག་གྱིས་ཤིག །ཉི་མ་གསུམ་ལ་འཕྲལ་གྱི་ཡམས་<line/>
ཉེ་བར་ཞི་བར་བྱེད་དོ། །ཐལ་བས་འགྲམ་བཅིངས་ཏེ་ཟློས་བཞིན་པས་གང་མཐོང་བ་དེ་དགའ་བར་འགྱུར་རོ། །གང་མ་བསྒྲུབས་པར་ཡང་བཅོམ་ལྡན་འདས་མ་འཕགས་མ་<line/>
སྒྲོལ་མའི་རས་རིས་ཀྱི་སྤྱན་སྔར་འགྱུར་རོ། །ཆོ་ག་གཞན་ནི་རིང་བསྲེལ་དང་བཅས་པའི་མཆོད་རྟེན་དུ་གཟུགས་བརྙན་གྱི་སྤྱན་སྔར་ཟླ་བ་ཉ་ལ་གཟུགས་བརྙན་ལ་དང་པོར་<line/>
ནག་པོའི་ཕྱོགས་ལ་མཆོད་པ་རྒྱ་ཆེན་པོ་བྱ་སྟེ་ཨརྒྷའི་ཡམ་ཤིང་གིས་མེ་སྦར་ནས་ཞོ་དང༌། སྦྲང་རྩི་དང༌། མར་གྱིས་བཏགས་པས་ཐུན་གསུམ་དུ་མཛུབ་མོའི་ཚད་ཀྱི་<line/>
སྦྱིན་སྲེག་སྟོང་ཕྲག་བརྒྱད་ཇི་སྲིད་བཅོམ་ལྔ་པའི་བར་དུ་གྱིས་ཤིག །དེ་ནས་གྲུབ་པར་འགྱུར་རོ། །དེ་ལྟ་བུའི་སྦྱོར་བས་སྟོང་ཕྲག་གསུམ་བཟླས་པར་བྱའོ། །སྟོང་ཕྲག་གསུམ་<line/>
དུ་བཟླས་པ་བྱ་སྟེ་ལས་གཞན་རྣམས་སུ་འགྱུར་རོ། །འདིས་སྔོན་དུ་བསྙེན་པ་བྱས་པས་གྲུབ་པར་འགྱུར་རོ། །དེ་ནས་རྒྱལ་པོའམ། རྒྱལ་པོའི་བློན་པེ་དབང་དུ་བྱེད་པར་<line/>
འདོད་ན་བཅོམ་ལྡན་འདས་མ་ལ་མཆོད་པ་བྱས་ནས་བྱང་ཆུབ་ཤིང་གི་ཡམ་ཤིང་ལ་ཨིངྒུ་དི་ཏིལ་མར་གྱིས་བཏགས་པ་ཐུན་གསུམ་དུ་སྟོང་ཕྲག་བརྒྱད་སྦྱིན་སྲེག་གྱིས་<line/>
</page>
<page index="85" id="43B">ཤིག། ཉི་མ་བདུན་ལ་དབང་དུ་འགྱུར་རོ། །ཆོ་ག་འདི་ཉིད་ཀྱིས་གྲུལ་བུམ་དབང་དུ་འགྱུར་རོ། །ཏིལ་བཏགས་པ་སྟོང་ཕྲག་བརྒྱད་སྦྱིན་སྲེག་གྱིས་ཤིག། འབྱུང་པོ་དབང་དུ་འགྱུར་<line/>
རོ༑ ༑དུར་ཁྲོད་དུ་རོ་བསྲེགས་པའི་དུམ་བུ་ཅན་སྟོང་ཕྲག་བརྒྱད་སྦྱིན་སྲེག་གྱིས་ཤིག། ཤ་ཟ་དབང་དུ་འགྱུར་རོ། །ཝ་ཊའི་ཤིང་གི་ཡམ་ཤིང་སྟོང་ཕྲག་བརྒྱད་སྦྱིན་སྲེག་གྱིས་<line/>
ཤིག། གནོད་སྦྱིན་དབང་དུ་འགྱུར་རོ། །བལ་གྱི་སྲེག་བླུགས་སྟོང་ཕྲག་བརྒྱད་སྦྱིན་སྲེག་གྱིས་ཤིག། འོ་ཐུག་དང༌། ཙཱ་རུ་དང༌། ཏིལ་གྱི་ཐུག་པ་རྣམས་ཀྱི་སྦྱིན་སྲེག་གྱིས་ཤིག་<line/>
རིགས་བཞི་དབང་དུ་བྱེད་ཅིང་དབང་དུ་འགྱུར་རོ། །གུ་གུལ་གྱི་རིལ་བུ་སྟོང་ཕྲག་བརྒྱད་སྦྱིན་སྲེག་གྱིས་ཤིག། ལྷ་ཆེན་པོ་རྗེས་སུ་འབྲང་བའི་གདོན་དབང་དུ་འགྱུར་རོ། །མཚན་<line/>
མོ་གཙང་མར་ལངས་ནས་སྟོང་ཕྲག་བརྒྱད་སྦྱིན་སྲེག་དང༌། བཟླས་པ་གྱིས་ཤིག །ཕྱོགས་གཅིག་ལ་འཆིང་བ་ལས་གྲོལ་བར་འགྱུར་རོ། །ཟླ་བས་འཆིང་བ་ཆེན་པོ་ལས་གྲོལ་<line/>
བར་བྱེད་དོ། །ཏིལ་དང༌། པཎྜྻི་ཀའི་སྦྱིན་སྲེག་གིས་ཁྲོ་བ་ཉེ་བར་ཞི་བར་བྱེད་དོ། །ཡང་ན་ཏིལ་གྱི་སྦྱིན་སྲེག་གིས་སོ། །གོས་འདོད་པས་དཱུར་བའི་མྱུ་གུའི་སྦྱིན་སྲེག་གྱིས་ཤིག་<line/>
གོས་ཟུང་བརྒྱ་རྙེད་དོ། །ཐུན་མོང་བའི་སྐྱེས་བུ་དབང་དུ་བྱེད་པ་ལ་གོ་བེ་ཏྲམ་གྱིས་སྦྱིན་སྲེག་གྱིས་ཤིག །སྦྲང་བུ་མཆུ་རིངས་ཀྱི་མཆུ་བཅིང་བ་ལ་སཱ་ལའི་འདབ་མའི་སྦྱིན་སྲེག་<line/>
</page>
<page index="86" id="44A">༄༅། །གྱིས་ཤིག །སྟག་གི་མཆུ་བཅིང་བ་ལ་གི་རི་ཀརྞི་ཀའི་སྦྱིན་སྲེག་གྱིས་ཤིག །སེང་གེའི་མཆུ་བཅིང་བ་ལ་སིང་ཧ་ཀརྞཱི་ཀའི་སྦྱིན་སྲེག་གྱིས་ཤིག །སྦྲུལ་<line/>
རྣམས་ལ་ནཱ་ག་གེ་སར་གྱི་སྦྱིན་སྲེག་གྱིས་ཤིག། ཞི་བའི་དོན་དུ་སཱ་ལའི་ལོ་མ་དང༌། འོ་མ་ཅན་གྱི་ཡམ་ཤིང་གིས་ཇི་ལྟར་མངོན་པར་འདོད་པའི་དོན་ཐམས་ཅད་ལ་ཞོ་དང༌།<line/>
སྦྲང་རྩི་དང༌། མར་གྱིས་བཏགས་པ་ཐུན་གསུམ་དུ་ཉི་མ་བདུན་ནམ། ཟླ་བ་ཕྱེད་དུ་སྦྱིན་སྲེག་བྱའོ། །སངས་རྒྱས་བཅོམ་ལྡན་འདས་མ་ལུས་དང༌། བྱང་ཆུབ་སེམས་<line/>
དཔའ་རྣམས་ལ་མཆོད་པ་བྱས་ནས་འབུམ་བཟླས་པར་བྱའོ། །མ་གྲུབ་པ་སྒྲུབ་པར་བྱེད་དོ། །གཞན་གྱིས་བསྒྲུབས་པའང་རྣམ་པར་འཇོམས་པར་བྱེད་དོ། །ཀླུ་ལ་<line/>
སོགས་པའི་གདོན་རྣམས་ལ་ཕྱོགས་བཅིང་བ་དང༌། དཀྱིལ་འཁོར་བཅིང་བ་ལ་སོགས་པ་བཟླས་པ་ཉིད་ཀྱིས་བྱེད་དོ། །མཚན་མོ་བདུན་དུ་ཐུན་གསུམ་དུ་ཚེར་<line/>
མའི་སྦྱིན་སྲེག་གྱིས་ཤིག། དགྲ་བཅོམ་པར་བྱེད་དོ། །ནིམ་པའི་ཡམ་ཤིང་ཚ་བའི་ཏིལ་མར་གྱིས་བཏགས་པ་སྟོང་ཕྲག་བརྒྱད་སྦྱིན་སྲེག་གྱིས་ཤིག །མཚན་མོ་<line/>
བདུན་གྱིས་སྐྱེ་བར་འགྱུར་རོ། །སྐྲ་ལས་ཁྱད་པར་དུ་ཕུང་བར་བྱེད་པ་ལ་ཨ་རིཥྚའི་ཡམ་ཤིང་སྟོང་ཕྲག་བརྒྱད་སྦྱིན་སྲེག་གྱིས་ཤིག་སྐྱེས་པའི་ཤ་དང༌། སྨྱོ་<line/>
</page>
<page index="87" id="44B">བྱེད་ལ་རྟག་ཏུ་བཟླས་པར་བྱ་སྟེ་ཐམས་ཅད་ཕྱིར་ལྡོག་པར་མི་འགྱུར་རོ། །གི་ཝང་ལ་ལན་ཉི་ཤུ་རྩ་གཅིག་ཡོངས་སུ་བཟླས་ནས་ཐིག་ལེ་བྱས་ཏེ་རྒྱལ་པོའི་སྒོ་རུ་དང༌། ཤུ་དག་ལ་<line/>
སྟོང་ཕྲག་བརྒྱད་མངོན་པར་སྔགས་པར་བྱས་ནས་ལག་པ་ལ་བཅིངས་ནས་གང་བླངས་པ་དེ་རྙེད་དོ། །གདོན་འབྲོས་པར་བྱེད་པས་མིའི་རུས་པ་བླངས་ནས་སོར་བརྒྱད་པའི་ཚད་<line/>
བྱས་ནས་བརྒྱད་བརྒྱར་མངོན་པར་སྔགས་པ་གདོན་གྱི་གནས་སུ་གདབ་པར་བྱ་སྟེ་གདོན་འབྲོས་པར་བྱེད་དོ། །མེ་ཏོག་དང༌། དྲི་དང༌། འབྲས་བུ་ལ་སོགས་པ་བརྒྱད་བརྒྱར་<line/>
མངོན་པར་སྔགས་པར་བྱས་ནས་གང་ལ་བྱིན་པ་དེ་དབང་དུ་བྱེད་དོ། །རིག་པས་བགེགས་རྣམ་པར་གཞོམ་པའི་དོན་དུ་སེང་ལྡེང་གི་ཡམ་ཤིང་གི་སྟོང་ཕྲག་བརྒྱད་སྦྱིན་སྲེག་<line/>
གྱིས་ཤིག །ཉི་མ་གསུམ་ནས་བགེགས་མེད་པར་འགྱུར་རོ། །དེ་ལྟ་བུ་ལ་སོགས་པའི་ཐབས་ཐམས་ཅད་བྱེད་དོ། །ཐམས་ཅད་དུ་གསོ་སྦྱོང་ཅན་གྱི་རས་རིས་ཀྱི་སྤྱན་<line/>
སྔར་བསྒྲུབ་པར་བྱ་སྟེ་ཇི་ལྟ་བ་བཞིན་དུ་བརྗོད་པར་བྱའོ། །སྟོང་ཕྲག་བླངས་ནས་གཡས་ཀྱི་གཞོགས་སུ་བཞག་སྟེ་རེ་རེ་ལ་ལན་བདུན་མངོན་པར་སྔགས་པ་བྱས་ནས་<line/>
མ་ལ་སྦྱིན་སྲེག་བྱའོ། །བར་སྐབས་འདིར་རས་རིས་རབ་ཏུ་འགུལ་བར་བྱེད་པ་དང༌། མར་མེའི་རྩེ་མོ་འཕེལ་བར་བྱེད་པ་དང༌། ནམ་མཁའ་ལ་ལྷའི་རྔ་བོ་ཆེའི་སྒྲ་<line/>
</page>
<page index="88" id="45A">༄༅། །སྒྲོགས་པ་དང༌། དྲི་ཞིམ་པོའི་རླུང་ལྡང་བ་དང༌། ས་རབ་ཏུ་གཡོ་བའོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་ཅན་བྱང་<line/>
ཆུབ་སེམས་དཔའ་དང༌། རིག་པའི་ཚོགས་དུ་མས་ཡོངས་སུ་བསྐོར་བ། རིལ་བ་སྤྱི་བླུགས་དང༌། དབྱུག་གུའི་ཤིང༌། གཡང་གཞི་ནག་པོ་ཐོགས་པ། རལ་པའི་ཅོད་<line/>
པན་འཕྱང་བ་འབྱོན་པར་བྱེད་དོ། །འཕགས་པ་སྤྱན་རས་གཟིགས་དབང་ཕྱུག་གི་སྐུ་ལས་འོད་ཟེར་བྱུང་སྟེ་རྣམ་པར་འཕྲོ་བའི་འོད་ཟེར་དེ་རྣམས་ཀྱིས་སེམས་ཅན་དམྱལ་<line/>
བ་དང༑ དུད་འགྲོ་དང༌། ཡི་དྭགས་ཐམས་ཅད་ཡུད་ཙམ་གྱི་ཚོར་བ་ལས་ཉམས་སོ། །རང་ཉིད་ཐུགས་རྗེ་ཆེན་པོ་ཅན་སེམས་ཅན་ཐམས་ཅད་ལ་རྗེས་སུ་བརྩེ་བའི་འཕགས་<line/>
པ་སྤྱན་རས་གཟིགས་དབང་ཕྱུག་མཐོང་བར་བྱེད་དོ། །སྒྲུབ་པ་པ་པུས་མོ་གཉིས་བཙུགས་པས་ཤར་དུ་བཞག་པའི་རྣམ་རྒྱལ་བུམ་པས་མཆོད་ཡོན་དབུལ་ལོ། །དེ་<line/>
ནས་འཕགས་པ་སྤྱན་རས་གཟིགས་དབང་ཕྱུག་གིས་གསུངས་པ། མཆོག་ཅི་འདོད་པ་དེ་སྦྱིན་པར་བྱེད་དོ། །གང་བླངས་པ་དེ་རྙེད་དོ། །རིག་པ་འཛིན་པའི་འཁོར་<line/>
ལོས་བསྒྱུར་བ་ཉིད་དང༌། རྒྱལ་སྲིད་ཆེན་པོ་དང༌། ཚེ་རིང་པོ་ཉིད་དང༌། ཐོས་པ་འཛིན་པ་ཉིད་དམ། ལུས་ལ་དབང་པོ་མ་ཚང་བ་མེད་པ་ཉིད་དང༌། གསོ་དཀའ་<line/>
</page>
<page index="89" id="45B">བའི་ནད་འཇོམས་པའམ། གཏེར་འཕོ་བར་བྱེད་པ་དང༌། ཕུག་ཏུ་འཇུག་པར་བྱེད་པའམ། རིག་པ་ཐམས་ཅད་ཀྱི་དངོས་གྲུབ་བམ། མི་སྣང་བ་ཉིད་དང༌། ས་ཆེན་པོའི་དབང་<line/>
ཕྱུག་གམ། གང་བླངས་པ་དེ་རྙེད་དོ། །འཕགས་པ་སྤྱན་རས་གཟིགས་དབང་ཕྱུག་བཅོམ་ལྡན་འདས་གང་འདོད་པ་དེར་ཡང་འགྲོའོ། །འདིས་ཚེ་བསྐལ་པར་འགྱུར་རོ། །དེའི་<line/>
ཚེ་བཅོམ་ལྡན་འདས་མ་སྒྲུབ་པར་བྱེད་པ་ནི་རིག་པ་ཐམས་ཅད་ཀྱི་འཁོར་ལོས་བསྒྱུར་བ་ཉིད་དང༌། མང་དུ་འདོད་པ་དང༌། ཐོགས་པ་མེད་པ་དང༌། ལྷ་དང༌། ཀླུ་དང༌། གནོད་<line/>
སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅི་ཐམས་ཅད་ཀྱིས་མངོན་པར་འདོད་པ་སྒྲུབ་པ་བདུན་པ་ལ་མཚམས་མེད་པ་བྱེད་པས་ཀྱང་འགྲུབ་<line/>
པར་འགྱུར་རོ་ཞེས་པ་དེ་ལྟ་བུ་ཁོ་ནས་ཀུན་ཏུ་རྟོགས་པར་བྱའོ་ཞེས་པ་སྒྲུབ་པ་ཆེན་པོ་དང་པོའི་ཆོ་ག་བཅོམ་ལྡན་འདས་མ་སྒྲོལ་མའི་རྩ་བ་དང་པོ་ལས་བཏུས་པ་རྫོགས་<line/>
སོ༑༑ ༑༑རས་རིས་ཞལ་ཤར་དུ་ཕྱོགས་པར་བཞག་ནས་དེ་ནས་ཆོ་འཕྲུལ་གྱི་ཕྱོགས་ཀྱི་དཀར་པོའི་བརྒྱད་པའམ། ཆོ་འཕྲུལ་གྱི་ཕྱོགས་བཅུ་པ་ལ་<line/>
ལས་བརྩམས་པར་བྱ་སྟེ། ལོ་མ་དང༌། ནས་ཟན་དང༌། མེ་ཏོག་དང༌། འབྲས་བུ་དང༌། ཙཱ་རུ་དང༌། འདམ་པ་དང༌། ཞོ་དང༌། འོ་མ་དང༌། ཕྱེ་དང༌། དྲི་ཟའི་བཟའ་བའམ་<line/>
</page>
<page index="90" id="46A">༄༅། །སློང་མོ་བླངས་པའི་བཟའ་བས་ཀྱང་རུང་སྟེ་གསོ་སྦྱོང་ཅན་གྱིས་བྱམས་པ་དང༌། སྙིང་རྗེ་ཆེན་པོ་དང་ལྡན་པས་བྱང་ཆུབ་མཆོག་ཏུ་སེམས་བསྐྱེད་དེ་སེམས་<line/>
ཅན་རྣམས་ཀྱི་དོན་རྗེས་སུ་བསམས་ནས་ཉི་མ་སོ་སོར་འཕེལ་བཞིན་པའི་མཆོད་པ་བྱེད་ཅིང་ཀུ་ཤ་བཏིང་བའི་མལ་སྟན་ལ་ཁྲུས་ལན་གསུམ་བྱེད་ཅིང་གོས་ལན་གསུམ་དུ་<line/>
བརྗེས་ཏེ་ཀུ་ཤའི་ཁྲེས་ལ་ཉེ་བར་འདུག་ནས་ཉི་མ་རེ་རེ་ལ་ཇི་ལྟར་འབྱོར་བས་འཕེལ་བར་བྱེད་བཞིན་པས་སློང་མོ་བཟའ་བར་བྱའོ། །རྐང་པ་གཡོན་པས་བགྲོད་པ་ལ་སོགས་<line/>
པ་བྱེད་ཅིང་འབུམ་ཕྲག་བཅུ་དྲུག་བཟླས་པར་བྱའོ། །དེ་ལྟར་སྔོན་དུ་བསྙེན་པ་བྱས་པས་དཀར་པོའི་བརྒྱད་པའམ། བཅུ་བཞི་པ་ལ་སྒྲུབ་པ་བརྩམ་པར་བྱ་སྟེ་དགེ་སློང་<line/>
གི་དགེ་འདུན་འདྲ་བ་རྣམས་ཀྱིས་བཙལ་བར་བྱའོ། །དེ་ནས་རས་རིས་ཀྱི་ཕྱོགས་བཞིར་ས་ལས་བྱུང་བ་བུམ་པ་རྩ་བ་དང༌། ནག་པོ་མེད་པ་བཞི་བཅུ་དང་བཅས་པ། ཨ་<line/>
མྲའི་ཡལ་འདབ་ཀྱིས་ཁ་བཀབ་པ། ས་བོན་ཐམས་ཅད་ཀྱིས་ཡོངས་སུ་བཀང་བའི་བུམ་པ་གཞག་པར་བྱའོ། །རས་རིས་ཀྱི་སྤྱན་སྔར་ཁྲུ་བཞི་པའི་ཚད་ལ་ཟངས་དང༌། གསེར་<line/>
དང༑ དངུལ་ལས་བྱུང་བའམ། ས་ལས་བྱུང་བའི་བུམ་པ་ཆེན་པོ་རྣམ་པ་སྣ་ཚོགས་པའི་འདབ་མ་དང༌། འཁྲི་ཤིང་གིས་སྤྲས་པ་དག་པའི་ཆུས་ཡོངས་སུ་གང་བ་སྨྲ་<line/>
</page>
<page index="91" id="46B">བ་ཐམས་ཅད་དང༌། སྨན་ཐམས་ཅད་དང༌། རོ་དང༌། དྲི་དང༌། རིན་པོ་ཆེའི་སྙིང་པོ་མེ་ཏོག་གིས་ཕོན་པོས་ཁ་བཏབ་པ་དུ་གུ་ལའི་རས་མ་ཉམས་པས་མགྲིན་པ་བཅིངས་པྀ། རྣམ་པར་<line/>
རྒྱལ་བ་ཞེས་བྱ་བའི་བུམ་པ་གཞག་པར་བྱའོ། །རས་རིས་ཀྱི་གཡོན་གྱི་གཞོགས་ན་གནས་པའི་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་གཞག་པར་བྱའོ། །དེ་ནས་<line/>
དྲི་ཞིམ་པོའི་མེ་ཏོག་གི་ཕྲེང་བ་བཅུ་དྲུག་རས་རིས་ལ་དབུལ་བར་བྱའོ། །མདུན་དུ་དྲི་བཟང་པོའི་ཙནྡན་གྱི་ཆུས་ཡོངས་སུ་བཀང་བ་དང༌། འོ་མས་བཀང་བའི་བརྒྱད་པོ་དེ་རྣམས་སོ། །<line/>
བའི་མར་གྱིས་མར་མེ་བརྒྱད་དབུལ་བར་བྱའོ། །ཙཱ་རུ་དང༌། འོ་ཐུག་དང༌། ཏིལ་གྱི་ཐུག་པ་དང༌། ཟན་དྲོན་དང༌། པཎྜ་ཀ་དང༌། བཅའ་བར་བྱ་བ་རྣམས་ཀྱིས་ཁམ་ཕོར་བཀང་<line/>
ནས་རས་རིས་ཀྱི་ཕྱོགས་བཞིར་དབུལ་བར་བྱའོ། །ཐམས་ཅད་དུ་རས་རིས་ལ་བྲིས་པའི་ལྷ་རྣམས་ལ་དཀར་གསུམ་གྱི་གཏོར་མ་དང༌། ལྷ་བཤོས་དང༌། ཕྱི་རོལ་ཏུ་གཏོར་མ་<line/>
དབུལ་བར་བྱའོ། །དེ་ནས་འབྲུ་ཐམས་ཅད་དང༌། འབྲས་བུ་ཐམས་ཅད་ཇི་ལྟར་རྙེད་པས་རས་རིས་ཀྱི་ཕྱོགས་བཞིར་གཏོར་མ་དབུལ་ལོ། །ཨ་ག་རུ་ནག་པོའི་བདུག་སྤོས་<line/>
དབུལ་བར་བྱའོ། །དེ་ནས་ཀུ་ཤའི་ཁྲེས་ལ་ཉེ་བར་འདུག་སྟེ་ཡིད་རྩེ་གཅིག་པས་ཕྱོགས་སུ་ལས་བརྩམ་པར་བྱའོ། །འོ་མ་ཅན་གྱི་ཤིང་གི་ཡམ་ཤིང་གིས་མེ་རབ་ཏུ་སྦད་ནས་<line/>
</page>
<page index="92" id="47A">༄༅། །ཨ་ག་རུ་ནག་པོའི་ཡམ་ཤིང་ལ་ཞོ་དང༌། སྦྲང་རྩི་དང༌། མར་གྱིས་བཏགས་པ་སྟོང་ཕྲག་བརྒྱད་སྦྱིན་སྲེག་གྱིས་ཤིག །སེམས་ཅན་ཐམས་ཅད་ཀུན་ཏུ་<line/>
གཟིགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །དེའང་ཏིང་ངེ་འཛིན་ལས་ལངས་ནས་ཐམས་ཅད་དང་ལྡན་པའི་འཇིག་རྟེན་གྱི་ཁམས་ལ་ལྷའི་སྤྱན་གྱིས་ཀུན་ཏུ་<line/>
གཟིགས་ནས། བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེན་ཐོབ་ལ་སྨྲས་པ། རིགས་ཀྱི་བུ་ཉོན་ཅིག། རིག་པའི་རྒྱལ་མོ་ཆེན་མོ་མ་བསྒྲུབས་པར་ཡང་ལས་ཐམས་ཅད་<line/>
འགྱུར་བ་རྗེས་སུ་དྲན་པ་ཙམ་གྱིས་བདག་ཉིད་སྲུང་བ་ལ་ལན་གཅིག་བརྗོད་པས་གཙུག་ཕུད་བཅིངས་པ། གཉིས་བཟླས་པས་སྲུང་བ་ཆེན་མོ་དང༌། གསུམ་བཟླས་པས་དཀྱིལ་<line/>
འཁོར་བཅིངས་པ། བཞི་བཟླས་པས་མཆུ་བཅིང་བ་དང༌། ལྔ་བཟླས་པས་རྐང་གཉིས་པ་དང༌། རྐང་བཞི་པ་སྲུང་ཞིང་དབང་དུ་བྱེད་པ་དང༌། དྲུག་བཟླས་པས་དུར་ཁྲོད་དུ་འཇུག་<line/>
པ་དང༑ བདུན་བཟླས་པས་སེམས་ཅན་ཐམས་ཅད་དབང་དུ་བྱེད་དོ། །ཞི་བ་བྱེད་པར་འདོད་པས་རས་རིས་ཀྱི་སྤྱན་སྔར་སྤྱན་རས་གཟིགས་དབང་ཕྱུག་གི་དྲུང་དུ་ཨ་རིཥྚ་དང༌། འོ་<line/>
མ་ཅན་གྱི་ཤིང་གི་ཡམ་ཤིང་གི་མེ་རབ་ཏུ་སྦར་ནས་འབྲས་ཡོས་ཀྱི་སྲེག་བླུགས་ཐུན་གསུམ་དུ་སྟོང་ཕྲག་བརྒྱད་སྦྱིན་སྲེག་གྱིས་ཤིག། ཉི་མ་གསུམ་ལ་གཅིག་གིས་དང༌།<line/>
</page>
<page index="93" id="47B">བདུན་གྱིས་སྐྱེ་བོ་ཆེན་པོ་དང༌། ཕྱོགས་ཀྱི་གྲོང་དང༌། གྲོང་ཁྱེར་གྱི་དང༌། ཟླ་བས་ཡུལ་འཁོར་ཆེན་པོ་ཞི་བར་འགྱུར་རོ། །རྒྱས་པར་འདོད་ན་རས་རིས་ཀྱི་སྤྱན་སྔར་འོ་མ་ཅན་གྱི་<line/>
ཡམ་ཤིང་གིས་མེ་རབ་ཏུ་སྦར་ནས་འབྲུ་དང༌། འབྲས་ཐུག་པོ་ཆེའི་ཐུན་གསུམ་དུ་སྦྱིན་སྲེག་སྟོང་ཕྲག་བརྒྱད་སྦྱིན་སྲེག་གྱིས་ཤིག། ཉི་མ་བདུན་ཕྲག་གསུམ་གྱིས་རྒྱས་པར་<line/>
འགྱུར་རོ། །ཉི་མ་བདུན་གྱིས་རྒྱས་པ་ཆེན་པོར་འགྱུར་རོ། །ཨ་མྲའི་ཡམ་ཤིང་གི་མེ་རབ་ཏུ་སྦར་ནས་དཱུར་བའི་མྱུ་གུ་སྟོང་ཕྲག་བརྒྱད་སྦྱིན་སྲེག་གྱིས་ཤིག། སྨྲ་བ་རྣམས་ལ་སྨྲ་<line/>
བའི་མཆོག་ཏུ་འགྱུར་རོ། །ཉི་མ་ཤར་བ་ནས་ཇི་སྲིད་ནུབ་ཀྱི་བར་དུ་ཨརྒའི་ཤིང་གི་མེ་ལ་མིང་ནས་སྨོས་ཏེ་ལག་པ་གཡོན་པས་ལན་བདུན་དུ་ཕུ་བ་མའི་སྦྱིན་སྲེག་གྱིས་ཤིག །དབང་<line/>
དུ་འགྱུར་རོ། །བྱང་ཆུབ་ཤིང་གི་ཡམ་ཤིང་གིས་མེ་རབ་ཏུ་སྦར་ནས་མེ་ཏོག་བརྒྱ་པ་དང༌། ཤ་ཏ་བ་རི་དང༌། ཤུ་དག་དཀར་པོ་དང༌། ཡུངས་ཀར་དང༌། ནས་རྣམས་ཐུན་གསུམ་<line/>
དུ་སྟོང་ཕྲག་བརྒྱད་ལན་ཉི་ཤུ་རྩ་གཅིག་ཏུ་སྦྱིན་སྲེག་གྱིས་ཤིག །ཉི་མ་བདུན་གྱིས་སྐྱེས་བུ་ཆེན་པོ་དབང་དུ་བྱེད་དོ། །མར་གྱི་སྦྱིན་སྲེག་གིས་རྐང་གཉིས་པ་དང༌། རྐང་<line/>
བཞི་པ་དབང་དུ་བྱེད་དོ། །རྒྱལ་པོའི་ཨརྒའི་ཡམ་ཤིང་གིས་མེ་རབ་ཏུ་སྦར་ནས་ཚ་བའི་ཏིལ་མར་གྱིས་བཏགས་པའི་རྒྱ་སྐྱེགས་ཀྱི་ལོ་མ་སྟོང་ཕྲག་བརྒྱད་སྦྱིན་སྲེག་གྱིས་ཤིག།<line/>
</page>
<page index="94" id="48A">༄༅། །ཉི་མ་བདུན་ལ་དམག་སྡེ་འཇིག་པར་བྱེད་དོ། །སེང་ལྡེར་གི་ཡམ་ཤིང་གིས་མེ་རབ་ཏུ་སྦར་ནས་ཀུ་ཤ་ལྗང་གུ་སྟོང་ཕྲག་བརྒྱད་སྦྱིན་སྲེག་གྱིས་ཤིག །ཕྱོགས་<line/>
ཀྱི་དགྲའི་འགྲོ་བ་གཅོད་པར་བྱེད་དོ། །འོ་མ་ཅན་གྱི་ཡམ་ཤིང་གིས་མེ་རབ་ཏུ་སྦར་ནས་ལྷའི་ཤིང་གི་ཡམ་ཤིང་དུས་གསུམ་དུ་སྟོང་ཕྲག་བརྒྱད་སྦྱིན་སྲེག་གྱིས་ཤིག །ཟླ་བ་<line/>
གཅིག་ལ་འོག་གི་ལྷ་མོ་རྣམས་དབང་དུ་བྱེད་དོ། །ཙཱ་རུ་བཟའ་ཞིང་ཀླུའི་ཤིང་གི་མེ་རབ་ཏུ་སྦར་ནས་ནཱ་ག་གེ་སར་ལ་མར་གྱིས་བཏགས་པ་ཐུན་གསུམ་དུ་སྟོང་ཕྲག་བརྒྱད་སྦྱིན་<line/>
སྲེག་གྱིས་ཤིག། ཉི་མ་སོ་སོར་འཕེལ་བཞིན་མཆོད་པ་བྱ་སྟེ་ཉི་མ་བདུན་ནམ། ཟླ་བ་གཅིག་ལ་སྟེང་དུ་འགྲོ་བའི་ལྷ་མི་རྣམས་དབང་དུ་བྱེད་དོ། །ཙཱ་རུ་བཟའ་ཞིང་བྱང་<line/>
ཆུབ་ཤིང་གི་ཡམ་ཤིང་གི་མེ་རབ་ཏུ་སྦར་ནས་ཞོ་དང༌། སྦྲང་རྩི་དང༌། མར་གྱིས་བཏགས་པའི་ཡུངས་ཀར་རྒྱལ་པོའི་སྲེག་བླུགས་སྟོང་ཕྲག་བརྒྱད་སྦྱིན་སྲེག་གྱིས་<line/>
ཤིག༑ ཉི་མ་གསུམ་ལ་རྒྱལ་པོའི་བཙུན་མོ་དབང་དུ་བྱེད་དོ། །གང་སྨྲས་པ་དེ་ཐམས་ཅད་རྫོགས་པར་བྱེད་དོ། །འདོད་པས་ཉེ་བར་བཞག་པ་ནི་མ་གཏོགས་སོ། །བྱང་<line/>
ཆུབ་ཤིང་གི་ཡམ་ཤིང་གིས་མེ་སྤར་ནས་ཨ་མྲའི་འདབ་མ་རྣམས་ཐུན་གསུམ་དུ་སྟོང་ཕྲག་བརྒྱད་སྦྱིན་སྲེག་གྱིས་ཤིག །ཁྱིམ་གྱི་གནོད་པ་ཉེ་བར་ཞི་བ་བྱེད་དོ། །རས་<line/>
</page>
<page index="95" id="48B">རིས་ཀྱི་སྤྱན་སྔར་མདའ་རྒྱང་གི་ཚད་ཀྱི་ཐང་ལ་ཉེ་བར་བྱུགས་ཏེ་ནས་ཀྱི་རིལ་བུ་སྟོང་ཕྲག་བརྒྱད་ལ་གཟུགས་བརྙན་བྱས་ནས་ལན་བདུན་མངོན་པར་སྔགས་པའི་མཚོན་རྣོན་པོས་བཏུབ་ཅིང་<line/>
བཏུབ་ཅིང་སྲེག་བླུགས་སྟོང་ཕྲག་བརྒྱད་སྦྱིན་སྲེག་བྱའོ། །ཇི་སྲིད་རྐང་པའི་བར་མིང་ནས་སྨོས་ནས་ཁུ་ཚུར་བཅིངས་ཏེ་འདུག་པའི་སྟེང་དུ་ལག་པས་དབུལ་ལོ། །དེ་ནས་ཁྱིམ་མེད་པར་ཀུན་<line/>
ཏུ་སྣང་བའི་ཆེད་དུ་རྟོག་པར་བྱའོ། །དེའི་མདུན་དུ་ཁུ་ཚུར་དགྲོལ་བར་བྱ་སྟེ་ཞི་བ་ཉིད་དབང་དུ་འགྱུར་རོ། །དེ་ལྟར་ཉི་མ་བདུན་ལ་འབངས་ཉིད་ཀྱིས་ཉེ་བར་གནས་སོ། །ཨ་རིཥྚའི་ཡམ་<line/>
ཤིང་གིས་མེ་རབ་ཏུ་སྦར་ནས་ཤིང་ཏཱ་ར་བརྟའི་ཞོགས་པ་རྣམས་ལ་ལན་བདུན་བཟླས་པས་ཐུན་གསུམ་དུ་སྟོང་ཕྲག་བརྒྱད་སྦྱིན་སྲེག་གྱིས་ཤིག། ཕྱོགས་ཀྱི་བཟའ་བ་རྒྱུན་མི་འཆད་<line/>
པར་སྐྱེའོ། །པཱ་ལ་ཤའི་ཡམ་ཤིང་གིས་མེ་རབ་ཏུ་སྦར་ནས་ཨ་པ་མརྒའི་ཡམ་ཤིང་གིས་བཏགས་པ་ཐུན་གསུམ་དུ་མིང་ནས་སྨོས་ཏེ་སྟོང་ཕྲག་བརྒྱད་སྦྱིན་སྲེག་གྱིས་ཤིག། ཉི་མ་<line/>
བདུན་ལ་གང་འདོད་པ་དེ་དབང་དུ་འགྱུར་རོ། །བ་བྱུང་གི་གཟུགས་བརྙན་བྱས་ནས་ལན་བདུན་མངོན་པར་སྔགས་པ་བྱས་པའི་མཚོན་རྣོན་པོས་མགོ་བོ་ནས་བརྩམས་ནས་རྐང་པའི་<line/>
བར་དུ་གཏུབས་ནས་སྟོང་ཕྲག་བརྒྱད་སྦྱིན་སྲེག་གྱིས་ཤིག། ཉི་མ་བདུན་ལ་ང་རྒྱལ་ཆེན་པོ་དབང་དུ་འགྱུར་རོ། །དཀར་པོའི་བཅོ་ལྔ་ལ་ས་ལ་མ་ལྷུང་བའི་བ་བྱུང་གིས་བ་ལང་གི་<line/>
</page>
<page index="96" id="49A">༄༅། །པགས་པའི་ཚད་ཀྱི་ཐང་ཉེ་བར་བྱུགས་ཏེ་རིང་བསྲེལ་དང་བཅས་པའི་མཆོད་རྟེན་དུ་རས་རིས་བཞུགས་ནས་གསེར་རམ། དངུལ་ལམ། ཟངས་ཀྱི་སྣོད་<line/>
དུ་སེར་སྐྱ་རྒྱུད་མཚུངས་པའི་འོ་མ་གཞོན་ནུ་མས་བསྲུབས་པའི་མར་བླངས་ནས་ཀུ་ཤའི་ཁྲེས་ལ་ཉེ་བར་འདུག་སྟེ་ཨ་ཤྭ་ཏྠའི་འདབ་མའི་ནང་ལ་སྣོད་བྱས་གཡས་སུ་བསྐོར་བ་བཞི་<line/>
རབ་ཏུ་བཞག་ནས་ལག་པ་གཡོན་པས་མནན་ཏེ་ཐུན་གསུམ་དུ་སྟོང་ཕྲག་བརྒྱད་བཟླས་པ་བྱའོ། །ཉི་མ་བརྒྱད་པ་ལ་ལག་པ་གཡས་པའི་མིང་མེད་ཀྱི་སོར་མོས་དཀྲུགས་ཏེ་ཇི་<line/>
སྲིད་དུ་དྲོ་བར་གྱུར་པ་དེ་སྲིད་དུ་བཟླས་པར་བྱའོ། །དེ་ནས་བཏུང་བར་བྱ་སྟེ་གོ་ཆ་བཅིང་བའང་བཅོམ་ལྡན་འདས་མ་ཉིད་ཀྱིས་བྱའོ། །ཡིད་གཞུངས་པར་འགྱུར་རོ། །རལ་པ་གྱེན་<line/>
བརྫེས་ཀྱི་རྒྱུད་ཕྱི་མར་ཟླ་བའི་ཆོ་གའི་ཉེ་བར་སྤྱོད་པའོ། །སྒྲོལ་མའི་སྒྲུབ་ཐབས་ཀྱི་རིག་པ་ཐམས་ཅད་ལ་ས་ལ་མ་ལྷུང་བའི་སེར་སྐྱའི་བ་བྱུང་གིས་གཙང་མའི་ཕྱོགས་སུ་དཀྱིལ་<line/>
འཁོར་གྲུ་བཞི་པ་བྱའོ། །བ་བྱུང་དེས་ཡང་དག་པར་རྫོགས་པར་བྱ་སྟེ། དཀྱིལ་འཁོར་དེར་སངས་རྒྱས་ཀྱི་གཟུགས་བརྙན་གཞག་པར་བྱའོ། །དེ་ནས་བིལ་བའི་མགོ་བོའི་<line/>
འདབ་མ་རྣམས་བྱས་ནས་ཏིལ་དང༌། ཏིལ་གྱི་ཐུག་པ་དང༌། ཏིལ་མར་དང༌། སྨྱོ་བྱེད་དང༌། འོ་ཐུག་དང༌། བུ་རམ་དང༌། གང་བ་ཅན་དང༌། ནས་ཟན་བཟའ་སྟེ་མ་རྙེད་<line/>
</page>
<page index="97" id="49B">པས་ཨ་ག་རུའི་བདུག་པ་སྲེག་གོ། དེར་ལྷ་དང༌། ནུབ་ཏུའང་ཕྱོགས་བཞིར་སྔར་བརྗོད་པའི་གནོད་སྦྱིན་མོ་རྣམས་ཀྱི་མིང་སྨོས་ནས་བརྗོད་པར་བྱའོ། །འོངས་པ་དང་དྲི་དང༌། མེ་ཏོག་<line/>
དང༌། བདུག་པ་དང༌། གཏོར་མ་སོ་སོར་བཞེས་པ་དང༌། འདི་ལྟ་བུའི་མིང་གི་རིག་པ་བཟླས་སོ། །དེར་བུ་རམ་དང༌། གང་བ་དང༌། འོ་ཐུག་ཀྱང་ཤར་གྱི་ཕྱོགས་སུ་གཞག་པར་བྱའོ།།<line/>
དྲི་ཟ་རྣམས་ལ་གཏོར་མ་དང༌། ཏིལ་དང༌། ཏིལ་གྱི་ཐུག་པ་དང༌། ཆང་གིས་བཀང་བ་ཅན་ལྷོ་ཕྱོགས་སུ་གཞག་པར་བྱའོ། །གནོད་སྦྱིན་དང༌། གྲུལ་བུམ་རྣམས་གཏོར་མ་ལ་<line/>
འོ་མས་བཀང་བ་དང༌། འོ་ཐུག་ནུབ་ཀྱི་ཕྱོགས་སུ་བཞག་པར་བྱའོ། །ཀླུ་དང༌། འདབ་བཟང་རྣམས་ལ་གཏོར་མ་རྩབ་མོས་བཀང་བ་དང༌། ཞོས་བཀང་བ་དང༌། ཟན་ཡང་བྱང་གི་<line/>
ཕྱོགས་སུ་གཞག་པར་བྱའོ། །གནོད་སྦྱིན་མོ་རྣམས་ལ་གཏོར་མ་དང༌། དར་བས་བཀང་བ་དང༌། ཆུ་དང་བསྲེས་པའོ། །བཅོམ་ལྡན་འདས་མ་ལ་དཀར་གསུམ་གྱི་གཏོར་མ་<line/>
ཕུལ་ནས་མེ་ཏོག་ཐམས་ཅད་ཀྱིས་ཀྱང་མཆོད་པར་བྱའོ། །དེའི་ཕྱོགས་བཞི་རུ་གུ་གུལ་གྱི་བདུག་པ་དབུལ་ལོ། །ཨ་ག་རུ་དང༌། ཏུ་རུཥྐ་དང༌། ག་པུར་རམ། དྲིའི་སར་ཛ་རའི་<line/>
གཏོར་མ་འམ། ཟན་དྲོན་དང་ཕྱེ་ཕྱོགས་བཞིར་གཞག་པར་བྱའོ། །ཡོད་བཞིན་པ་མ་ཡིན་པས་ཇི་ལྟར་འབྱོར་པ་དང༌། ཇི་ལྟར་ཡོད་པའི་གཏོར་མ་དབུལ་བར་བྱའོ། །བཅོམ་<line/>
</page>
<page index="98" id="50A">༄༅། །ལྡན་འདས་མ་ལའང་མར་གྱི་མར་མེ་དབུལ་ལོ། །དེ་ནས་མྱུར་དུ་རིལ་བ་སྤྱི་བླུགས་གཡས་ཀྱི་གཞོགས་སུ་གཞག་པར་བྱའོ། །རས་རིས་སམ།<line/>
བདུན་པའམ། ཀུ་ཤ་བླངས་ནས་ལན་བརྒྱར་མངོན་པར་སྔགས་པ་བྱས་ནས་ཁ་ཤར་དུ་ཕྱོགས་ཏེ་རིག་པ་བཞི་ལན་ཉི་ཤུ་རྩ་གཅིག་ཏུ་བོར་བར་བྱའོ། །བརྒྱད་བརྒྱར་མཚོན་<line/>
ལས་རྒྱལ་བར་འགྱུར་རོ། །དེའི་མིང་ནས་སྨོས་པ་ཉིད་ཀྱིས་དུས་གསུམ་དུ་བཟླས་པར་བྱའོ། །དེ་ནས་མཚུངས་པར་འདོར་བཞིན་པ་བྱས་པ་ལ་བཅོམ་ལྡན་འདས་ལ་གང་<line/>
མེ་ཏོག་དང༌། བདུག་པ་དང༌། མར་མེའང་དོར་ནས་རྣམ་པ་གཞན་གྱི་གཏོར་མ་ཐམས་ཅད་བླངས་ཏེ་འཕང་བར་བྱའོ། །རྫིང་སྐམ་པོ་དང༌། ཁྲོན་པར་གཞུག་པར་བྱའོ།།<line/>
ཡང་ན་གཞན་ཡང་གཙང་མའི་ཕྱོགས་བླ་ག་བ་དང་བཅས་པར་ཡང་རུང་སྟེ་རྣམ་པར་དོར་བར་བྱའོ། །གང་དུ་ཝ་དང༌། ཅེ་སྤྱང་དང༌། ཁྱི་རྣམས་ཀྱིས་མི་ཟ་བ་རོ། །རྐང་པ་<line/>
དག་ཀྱང་རུང་སྟེ་མནན་པར་མི་བྱའོ། །ཡང་ན་མེས་ལེགས་པར་བསྲེག་པར་བྱ་བ་ཉིད་དོ། །དཀྱིལ་འཁོར་གྱི་སྒྲུབ་པ་ཐམས་ཅད་ལའང་གཏོར་མ་གཤེགས་པའི་ཆོ་<line/>
གའོ༑ ༑ཕྱི་ནས་ཟླ་བ་ལས་བྱུང་བའི་དཀྱིལ་འཁོར་ཕྱོགས་སུ་ལྔ་བྱས་པ་ཞེས་པ་བཏགས་པ་མ་ཡིན་པ་ལ་སངས་རྒྱས་ཀྱི་གཟུགས་བརྙན་བྱས་ནས་རང་གནས་སུ་གཞག་<line/>
</page>
<page index="99" id="50B">པར་བྱའོ། །འདི་རྣམས་བྱབ་པའི་ཐབས་སོ། །ཆོ་ག་བཞིན་ཐམས་ཅད་དུ་རྫོགས་པའི་རིག་པ་དང༌། སྙིང་པོས་ལས་ཆེན་པོ་ཐམས་ཅད་ཇི་སྲིད་པར་དེ་བཞིན་ཁོ་ནར་ས་ལ་མ་ལྷུང་བའི་<line/>
བ་སེར་སྐྱའི་བ་བྱུང་གིས་སྔར་བརྗོད་པའི་ཆོ་གས་དཀྱིལ་འཁོར་བྱས་ནས་དེ་བཞིན་ཁོ་ནས་གཏོར་མ་གཞག་པར་བྱའོ། །བདུག་པ་དང༌། མེ་ཏོག་ཀྱང་ཇི་སྐད་གསུངས་པ་བཞིན་<line/>
ཕུལ་ནས་བྱབ་པར་བྱའོ། །སྲད་བུ་བཅིང་བར་བྱའོ། །བདག་ཉིད་བསྲུང་བར་བྱའོ། །གང་ཞིག་ལས་ཆེན་པོར་རྒྱས་པར་བྱེད་པར་འདོད་པས་ཆོ་ག་དེ་ཉིད་ཀྱིས་བ་སྒྲུབ་པར་བྱའོ། །སྔ་<line/>
མ་ཁོ་ན་དེ་སྲིད་དུའོ། །ཇི་ལྟར་རྙེད་པའི་གོས་སྐྲ་དང་བྲལ་བ་ལ་སངས་རྒྱས་ཀྱི་གཟུགས་བརྙན་མ་འདྲེས་པའི་ཚོན་གྱིས་འདྲིར་གཞུག་པར་བྱའོ། །གཟུགས་བརྙན་ཞལ་ནུབ་ཏུ་<line/>
ཕྱོགས་པ་དེའི་གཡོན་གྱི་གཞོགས་སུ་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་འདྲིར་གཞུག་པར་བྱའོ། །ཕྱག་བཞི་པ་གི་ཝང་དཔལ་བེའུ་བྱའོ། །ཇི་སྲིད་<line/>
དུ་བསྒྲུབ་པར་བྱ་བའི་རིག་པ་དེའང་དེའི་དབུས་སུ་རྒྱ་སྐྱེགས་ཀྱི་མདོག་ཏུ་སྣང་བ་གུར་གུམ་གྱིས་བྲིས་པར་བྱའོ། །དཔྲལ་བར་ཡང་རུང་སྟེ་གསེར་ལས་བྱུང་བའི་དར་ཐོད་བྱའོ། །<line/>
བྱང་ཆུབ་སེམས་དཔའི་གཡས་སུ་བཅོམ་ལྡན་འདས་མ་སྒྲོལ་མ་གསེར་དང༌། སྔོ་བསངས་ན་བཟའ་དཀར་པོ་མནབས་པ། མཆོད་ཕྱིར་ཐོགས་པ་ཅན། ཨུཏྤ་ལ་སྔོན་པོ་ཕྱག་ན་<line/>
</page>
<page index="100" id="51A">༄༅། །ཐོགས་པ། གཡས་པས་མཆོག་སྦྱིན་པ། དེའི་གཡས་སུ་རིག་པའི་རྒྱལ་མོ་རྨ་བྱ་ཆེན་མོ་ཕྱག་བཞི་པའོ། །རྨ་བྱ་ཆེན་མོའི་བར་དུ་རྨ་བྱའི་རྒྱལ་པོ་གསེར་<line/>
དུ་སྣང་བ་ཞེས་བྱ་བ་གསེར་ལས་བྱུང་བའི་གཤོག་པ་ཆེན་པོ་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པར་བྱའོ། །རིག་པ་རྨ་བྱ་ཆེན་མོ་ནི་དཀར་ཞིང་དག་པ་འདྲིར་གཞུག་པར་<line/>
བྱའོ༑ ༑འདིའི་གཡས་ཀྱི་ཕྱོགས་སུ་ཛམྦུའི་གླིང་རྩེ་མོ་གསུམ་པ། ཤིང་རྟའི་གདོང་གི་རྣམ་པའོ། །ནུབ་ཏུ་ནུབ་བ་ལང་སྤྱོད་ཀྱི་གླིང་ཟླུམ་པོར་འདྲིར་གཞུག་པར་བྱའོ། །བྱང་<line/>
གི་ཕྱོགས་སུ་བྱང་སྒྲ་མི་སྙན་གྱི་གླིང་གྲུ་བཞི་མཉམ་པ་བྱའོ། །ཤར་དུ་ལུས་འཕགས་པོར་རྒྱལ་པོ་ཆེན་པོ་ཡུལ་འཁོར་སྲུང་དྲི་ཟའི་བདག་པོ་འཁོར་དང་བཅས་པ་འདྲིར་<line/>
གཞུག་པར་བྱའོ། །འཛམ་བུའི་གླིང་གི་གཞོགས་སུ་རྒྱལ་པོ་ཆེན་པོ་འཕགས་སྐྱེས་པོ་གྲུལ་བུམ་གྱི་བདག་པོ་བྱའོ། །ནུབ་ཀྱི་བ་ལང་སྤྱོད་ཀྱི་གཞོགས་སུ་རྒྱལ་པོ་ཆེན་པོ་མིག་<line/>
མི་བཟང་ཀླུ་རྣམས་ཀྱི་བདག་པོ་སངས་རྒྱས་ཀྱི་གཟུགས་བརྙན་གྱི་སྟེང་དུ་གསེར་གྱི་སྟན་ལ་གོས་དཀར་པོ་ཅན་བ་ལང་གི་མིག་ཅན་བྱའོ། །འཕགས་པ་ཀུན་དགའ་བོ་བཅོམ་<line/>
ལྡན་འདས་ཀྱི་གཞོགས་སུ་ཐལ་མོ་སྦྱར་བ་བྱས་པ་པུས་མོ་གཉིས་ས་ལ་བཙུགས་པ་བྱའོ། །གཡས་ཀྱི་གཞོགས་ཀྱི་གཅིག་གི་རྒྱབ་ཏུ་ཕྱག་ན་རྡོ་རྗེ་ཕྱག་ན་རྔ་ཡབ་ཐོགས་<line/>
</page>
<page index="101" id="51B">པར་བྱའོ། །སངས་རྒྱས་ཀྱི་གཟུགས་བརྙན་གྱི་ཁོར་ཡུག་ཐམས་ཅད་དུ་མེ་ཏོག་དང༌། འབྲས་བུ་ཕྲ་མོ་རྣམས་སོ། །སངས་རྒྱས་ཀྱི་ཤར་གྱི་ཕྱོགས་སུ་ཤར་གྱི་ལུས་འཕགས་ཀྱི་གླིང་<line/>
ངོ༑ ༑བྱང་གི་སྒྲ་མི་སྙན་གྱི་གཞོགས་སུ་རྒྱལ་པོ་ཆེན་པོ་ངལ་སོས་པོ་གནོད་སྦྱིན་གྱི་བདག་པོ་ཆེན་པོ་འཁོར་དང་བཅས་པ་འདྲིར་གཞུག་པར་བྱའོ། །དེ་ནས་དཀར་པོའི་ཚེས་གཅིག་ནས་<line/>
བརྩམས་ཏེ་ཚངས་པར་སྤྱོད་པ་བསྙེན་གནས་ཡན་ལག་བརྒྱད་པ་དང༌། འོ་མ་དང༌། ཟན་བཟའ་ཞིང་དུས་གསུམ་དུ་ཀུན་ཏུ་རུའི་བདུག་པ་སྲེག་ཅིང་རས་རིས་དེ་ལ་རིག་པ་ལན་ཉི་<line/>
ཤུ་རྩ་གཅིག་ཏུ་བརྗོད་པར་བྱའོ། །འདི་སྐད་ཅེས་བརྗོད་པར་བྱ་སྟེ། རིག་པའི་དངོས་གྲུབ་བདག་ལ་གྱུར་ཅིག །ཉི་མ་ཕྱི་མ་གསུམ་ལ་གསོ་སྦྱོང་ལ་གནས་པ་ཉིད་ཀྱིས་བཅོ་ལྔ་ལ་<line/>
དགའ་བར་འགྱུར་རོ། །དཀར་པོའི་ཕྱོགས་ལ་ས་བོན་བཏང་བ་ལས་ཁང་པ་ཅན་གྱིས་ཉེ་བར་སྦྱར་བ་དང༌། བྲམ་ཟེ་གཞོན་ནུས་བཀལ་བའི་སྲད་བུ་དང༌། གཞོན་ནུ་མས་བྱས་<line/>
པ་ཉེ་བར་བླངས་ཏེ་སངས་རྒྱས་ཀྱི་གཟུགས་ཀྱི་ཞབས་ཀྱི་དྲུང་དུ་བྱའོ། །ལྕགས་ལྔ་རྒྱ་ཤུག་གི་ཚིག་གུའི་ཚད་ཀྱི་གསེར་དང༌། དངུལ་དང༌། ཟངས་དང༌། ཚོན་མོ་སྟེང་སྟེ་<line/>
ནག་པོ་དང༌། ལྕགས་རྣམས་སངས་རྒྱས་ཀྱི་གཟུགས་བརྙན་གྱི་ཞབས་དྲུང་དུ་བྱའོ། །རིག་པ་གྲུབ་པ་ལ་ལྕགས་དེ་རྣམས་ལ་དབུལ་བར་བྱའོ། །ཡང་ན་སངས་རྒྱས་ལ་<line/>
</page>
<page index="102" id="52A">༄༅། །མཆོད་པའི་ལས་རྣམས་སོ། །དེ་ནས་ས་ལ་མ་ལྷུང་བའི་བ་བྱུང་བ་སེར་སྐྱ་ལས་བྱུང་བས་བ་ལང་གི་ལག་པའི་རྣམ་པ་ཤར་དུ་མགོ་བོ་བསྟན་པར་ཉེ་<line/>
བར་བྱུགས་ནས་ཁའི་རྩ་བར་ཤར་གྱི་ལུས་འཕགས་ཀྱི་གླིང་ཟླུམ་པོ་བྱའོ། །ལྷོའི་རྐང་པ་གཉིས་སུ་འཛམ་བུའི་གླིང་ཟུར་གསུམ་པ། ལྷོ་ནུབ་ཏུ་རས་རིས་ཀྱི་སྤྱན་སྔར་ནུབ་<line/>
བ་ལང་སྤྱོད་ཀྱི་གླིང་ཟླུམ་པོ་བྱའོ། །ནུབ་ཀྱི་རྐང་པའི་མདུན་དུ་བྱང་སྒྲ་མི་སྙན་གྱི་གླིང་གྲུ་བཞི་མཉམ་པར་བྱའོ། །གནོད་སྦྱིན་གྱི་ཕྱོགས་སུ་སངས་རྒྱས་ཀྱི་གཟུགས་བརྙན་<line/>
ཞལ་ནུབ་ཏུ་ཕྱོགས་པ་གཞག་པར་བྱའོ། །དེའི་གཡོན་གྱི་གཞོགས་སུ་བཅོམ་ལྡན་འདས་མ་སྒྲོལ་མ་འདྲིར་གཞུག་པར་བྱའོ། །རི་མོར་བྱས་སམ། ས་ལས་བྱུང་བ་<line/>
གཞག་པར་བྱའོ། །དེ་ནས་སངས་རྒྱས་ལ་གུས་པ་དང་བཅས་པས་དྲི་དང༌། མེ་ཏོག་ལ་སོགས་པ་སེར་པོ་ཇི་ལྟ་བ་དང༌། ཚད་མེད་པའི་མར་གྱི་མར་མེ་རྣམས་དབུལ་བར་<line/>
བྱའོ༑ ༑བཅོམ་ལྡན་འདས་མའི་སྤྱན་སྔར་མར་གྱི་མར་མེ་དབུལ་བར་བྱའོ། །གླིང་བར་རྣམས་སུ་སྦྲང་རྩིས་བཀང་བ་དང༌། མར་གྱི་མར་མེ་འམ། ཏིལ་མར་གྱི་མར་མེ་དབུལ་<line/>
བར་བྱའོ། །ཤར་གྱི་ཕྱོགས་སུ་ཙནྡན་བཏགས་པའི་བདུག་པ་དྲི་ཟ་རྣམས་ལ་དབུལ་བར་བྱའོ། །བུ་རམ་གྱིས་བཀང་བ་དང༌། ཕྱེའི་སྐྱོ་མ་དང༌། འོ་ཐུག་རྣམས་ལྷོའི་<line/>
</page>
<page index="103" id="52B">ཕྱོགས་སུ་བདུག་པ་དང༌། འབྲས་ཡོས་དང༌། ཡུངས་ཀར་དང༌། ཏིལ་དང༌། འབྲས་ཐུག་པོ་ཆེ་རྣམས་བསྲེས་པ་དང༌། ཏིལ་གྱི་ཐུག་པ་དང༌། ཆད་གིས་བཀང་བའང་གྲུལ་བུམ་རྣམས་<line/>
ལ་དབུལ་བར་བྱའོ། །ནུབ་ཀྱི་ཕྱོགས་སུ་མར་དང༌། གུ་གུལ་གྱི་བདུག་པ་དབུལ་ཞིང་འོ་མས་བཀང་བ་དང༌། འོ་ཐུག་རྣམས་ཀྱང་ཀླུ་དང༌། འདབ་བཟང་རྣམས་ལ་དབུལ་བར་<line/>
བྱའོ༑ ༑བྱང་གི་ཕྱོགས་སུ་ཀུན་ཏུ་རུའི་བདུག་པ་དང༌། རྩབ་མོ་དང༌། ཞོ་ཟན་ཡང་གནོད་སྦྱིན་རྣམས་ལ་དབུལ་བར་བྱའོ། །ཀུནྟུ་རུ་ཀ་མ་རྙེད་ན་ཙནྡན་བཏགས་པའམ། སྲ་ཙི་<line/>
པོག་ཀྱང་རུང་ངོ༌། །ཕྱེའི་སྐྱོ་མ་དང༌། སྦྲང་རྩིས་བཀང་བའང་ཕྱོགས་བཞིར་རབ་ཏུ་གྲགས་ཤིང་ཇི་སྐད་བརྗོད་པའི་ཡུལ་འཁོར་སྲུང་ལ་སོགས་པའི་བཟའ་བ་ཤེས་པའི་གནས་<line/>
ཀྱིས་བརྟགས་པར་བྱས་པ། ཆུ་ཀླུང་འཁྱིལ་བས་བཀང་བའི་བུམ་པ་རེ་རེ་འབྲུ་དང༌། ཇི་ལྟར་རྙེད་པའི་རྒྱ་ཤུག་དང༌། ཨུ་དུམ་ཝཱ་ར་དང༌། ཁ་སྟུ་ར་དང༌། རྒུན་འབྲུམ་ལ་སོགས་<line/>
པ་རྣམས་དབུལ་བར་བྱའོ། །ས་བོན་ཐམས་ཅད་ཀྱང་ཉུང་དུ་ཉུང་དུ་ལྷག་མ་དང་བཅས་པ་བྱའོ། །དེ་ལ་གལ་ཏེ་རིག་པ་བསྒྲུབ་པ་བྱ་བཞིན་པ་ལ་ཤར་གྱི་ཕྱོགས་སུ་ཙེ་སྤྱང་མོའི་<line/>
སྒྲ་གྲག་པར་འགྱུར་ན་དེ་ལ་གནས་ནས་འདས་པས་ཤར་གྱི་ཕྱོགས་གང་ཡིན་པར་གཏོར་མ་ལྷག་མ་དང་བཅས་པར་བཞག་སྟེ་རྟག་ཏུ་གཏོར་བར་བྱའོ། །གལ་ཏེ་ལྷོའི་<line/>
</page>
<page index="104" id="53A">༄༅། །ཕྱོགས་སུ་གཏོར་མ་ལྷག་མ་དང་བཅས་པ་བཞག་པ་ཙམ་གྱིས་གནས་དེར་འཇིགས་པ་འཇིགས་པས་གཏོར་བར་བྱའོ། །དེ་བཞིན་དུ་ནུབ་དང༌། བྱང་<line/>
གི་ཕྱོགས་སུ་གཏོར་བར་བྱ་སྟེ་འདི་ནི་ཡོངས་སུ་སྤྱོད་པ་པོས་བྱའོ། །རིག་པ་སྒྲུབ་པ་པོས་རིག་པ་ཀུན་ཏུ་སྒྲུབ་པ་ལ་དྲང་བར་བྱའོ། །རིག་པ་འཛིན་པའི་སྔ་མའི་རྩ་བར་ཁ་<line/>
ཤར་དུ་ཕྱོགས་ཏེ་ཀུ་ཤ་བླངས་ནས་ཉེ་བར་འདུག་ཅིང་ཉེ་བར་འདུག་ནས་རིག་པ་འཛིན་པས་གླིང་བཞི་རྣམས་ཀྱི་ཕྱི་རོལ་ཏུ་ཕྱོགས་བཞིར་ཁོར་ཡུག་གི་རིའི་ངོས་བཞི་ལ་<line/>
ཟླུམ་པོ་སེར་སྐྱའི་བ་བྱུང་དེ་ཉིད་ཀྱིས་བྱའོ། །བླངས་ནས་ཉེ་བར་འདུག་པ་དེའི་སྟན་ལ་སངས་རྒྱས་ཀྱི་གཟུགས་བརྙན་གྱི་བར་དུ་སོལ་བ་དང༌། བ་བྱུང་དང༌། པཱ་ལ་ཤ་<line/>
ལས་བྱུང་བ་རྣམས་གཞག་པར་བྱའོ། །ལྷག་མ་ལ་སོགས་པའང་མེད་ལ་སྟོང་ཕྲག་བརྒྱད་སྦྱིན་སྲེག་བྱའོ། །བསྒྲུབ་པར་བྱ་བར་བསྒོམས་ཏེ་དང་པོར་མཚོན་ཆ་དང༌།<line/>
དེ་ནས་ཡོངས་སུ་བཟླས་པའི་སྭཱཧཱའི་མཐར་རབ་ཏུ་གཞུག་པར་བྱའོ། །ས་ལཱིའི་ཡམ་ཤིང་དང༌། ཨརྒ་མ་རྙེད་ན་ཨུ་དུམ་ཝཱ་ར་དང༌། པཱ་ལ་ཤ་དང༌། ཨ་པཱ་མརྒ་<line/>
དང༑ གཞན་གང་ཡང་རུང་བ་ཀུན་ནས་བསྲེག་ཏུ་གཞུག་པར་བྱའོ། །དེ་ནས་གཞོན་ནུ་མས་བཀལ་བའི་སྲད་བུ་གང་དང༌། གང་ཡིན་པ་དེ་ལ་སྔགས་འདིས་མིང་<line/>
</page>
<page index="105" id="53B">ནས་སྨྲོས་པར་བྱའོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མཧཱ་སཏྭཱ་ཡ། ཨ་བ་ལོ་ཀི་ཏེ་སྭཱཧཱ། །སྡགས་འདི་བརྒྱད་བརྒྱར་བཟླས་ལ་མདུད་པ་<line/>
བརྒྱད་བྱས་ཏེ་རཀྵ་སྭཱཧཱ་ཞེས་བྱའོ། །སྲད་བུ་དེ་དག་བདག་ཉིད་སྲུང་བའི་དོན་དུ་བདག་ཉིད་ཀྱི་ལག་པ་ལ་བཅིང་བར་བྱའོ། །སངས་རྒྱས་དེ་དང༌། དེ་དུས་གྲུབ་པ་ལ་ལྷག་མ་སྲད་<line/>
བུ་དང༌། ས་བོན་ལ་སོགས་པ་རྣམས་བླངས་ནས་ཡོངས་སུ་སྤྱོད་པ་པོས་ལྷའི་ཁང་པ་ནམ་མཁའ་ལ་གཞག་པར་བྱའོ། །ལྷ་མཆོད་པས་མཆོད་པར་བྱའོ། །དེ་ནས་ནད་པ་རྣམས་<line/>
ཀྱི་ལྷུང་བཟེད་བཟའ་བ་དང༌། བཏུང་བ་ལ་སོགས་པ་རྣམས་དབུལ་བར་བྱའོ། །ལྷག་མ་ཡིད་ཀྱིས་བགོས་ཏེ་ཆུ་ཀླུང་དུ་རབ་ཏུ་བླུག་པར་བྱའོ། །རྫིང་སྐམ་པོའམ། ཁྲོན་པའམ།<line/>
བླ་གབ་ཅན་གྱིས་ཕྱོགས་སུ་ས་ལ་བསྐོར་བར་བྱའོ། །མེས་ལེགས་པར་བསྲེག་པར་བྱའོ། །གང་ལ་ལ་བཅོམ་ལྡན་འདས་མ་སྒྲོལ་མ་སྒྲུབ་པར་འདོད་བས་བཅོམ་ལྡན་འདས་<line/>
ཀྱིས་གསུངས་པའི་དོན་འདིས་དང་པོ་ཁོ་ནར་བྱང་ཆུབ་ཀྱི་སེམས་ལྷན་ཅིག་བསྐྱེད་པར་བྱའོ། །བཅོམ་ལྡན་འདས་ཀྱིས་གསུངས་པ་ཐམས་ཅད་ཀྱང་བྱང་ཆུབ་ཆེན་པོའི་མཆོག་<line/>
གི་དངོས་གྲུབ་ཀྱི་གནས་སོ། །དེ་ལ་སངས་རྒྱས་ཞེས་བྱ་བ་ནི་རིག་པ་འགོག་པ་དང༌། རིག་པ་སྐྱེ་བ་སྟེ་དེའི་ཕྱིར་དེ་ལ་རིག་པ་བསྒྲུབ་པར་བྱ་སྟེ་དེ་ལ་བགེགས་བྱེད་པར་མི་ནུས་སོ།།<line/>
</page>
<page index="106" id="54A">༄༅། །ཐོག་མ་ཁོ་ནར་གཞན་དུ་རིག་པ་སྒྲུབ་པར་བྱེད་པའི་དུས་ནི་ས་གའི་ཟླ་བའི་བཅོ་ལྔ་ཉ་འམ། དབོ་འམ། ཆུ་སྟོད་དམ། སྨིན་དྲུག་གི་དཀར་པོའི་བཅོ་ལྔ་<line/>
ལ་རྣམ་པར་གང་དུའང་རུང་སྟེ། གང་ཞིག་དྲག་པོ་སྒྲུབ་པར་བྱེད་པར་འདོད་པ་དེ་རྣམ་པར་འདིས་ནག་པོའི་ཕྱོགས་ཀྱི་ཚེས་གཅིག་ནས་ཉེ་བར་བླངས་ཏེ་ནག་པོའི་བཅུ་བཞི་<line/>
པ་ལ་སྔགས་འདིས་སོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་ར་ཡ། བོ་དྷི་སཏྭཱ་ཡ། མཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཨོཾ་བེ་ད་བིད་སྭཱཧཱ། སྔགས་འདི་<line/>
སྔོན་དུ་སྲད་བུ་དམར་པོ་བཅིངས་ཏེ་དུར་ཁྲོད་དུ་བ་ལང་གི་པགས་པའི་རྣམ་པར་སེར་སྐྱའི་བ་བྱུང་གིས་ཉེ་བར་བྱུགས་པ་བྱས་ནས་དེ་བཞིན་ཁོ་ནར་གཏོར་མའི་ཆོ་གས་<line/>
འབྱུང་པོ་གཞན་རྣམས་ལ་གཏོར་མ་སྣ་ཚོགས་བྱའོ། །ཡོངས་སུ་སྤྱོད་པར་བྱེད་པ་པོ་བཞིས་མཚོན་ཆ་དང་བཅས་པས་ཡམ་ཤིང་བསྲེག་ཏུ་གཞུག་པར་བྱའོ། །སྲད་<line/>
བུ་ལ་མདུད་པ་བརྒྱད་བརྒྱ་བྱས་ནས་བདག་ཉིད་སྲུང་བའི་དོན་དུ་བཅིང་བར་བྱའོ། །སངས་རྒྱས་དེས་འབྱུང་པོ་དང༌། ཡི་དྭགས་དང༌། ཤ་ཟ་དང༌། ཚངས་པའི་སྲིན་པོ་<line/>
ལ་སོགས་པ་རྣམས་དབང་དུ་འགྱུར་རོ། །རིག་པ་གྲུབ་པ་ན་དེ་བཞིན་ཁོ་ནར་གཏོར་མའི་ཆོ་ག་གཤེགས་སུ་གསོལ་ལོ། །རིག་པ་སྒྲུབ་པ་ཐམས་ཅད་ལ་གང་རིག་པ་སྒྲུབ་<line/>
</page>
<page index="107" id="54B">པར་བྱེད་པར་འདོད་པ་དེས་མཚན་མོ་གཙང་མས་གཏང་མར་གྱུར་པའི་གོས་བགོས་ཏེ་རང་བསྒྲུབ་པར་བྱ་བར་འགྱུར་རོ། །ཀུནྟུ་རུ་འམ། ཨ་ག་རུ་ནག་པོའི་བདུག་པ་བསྲེག་ཅིང་ཁ་ཤར་<line/>
དུ་ཕྱོགས་བས་ལན་བཅུར་བརྗོད་པར་བྱའོ། །འདི་སྐད་ཅེས་ཀྱང་བརྗོད་པར་བྱ་སྟེ། བཅོམ་ལྡན་འདས་མ་རང་ཉིད་བྱོན་ནས་མེ་ཏོག་དང༌། གཏོར་མའང་སོ་སོར་བཞེས་ནས་བདག་<line/>
གི་བྱ་བ་འདི་མཛོད་ཅིག་ཅེས་སོ། །དེ་བཞིན་དུ་ལྷོ་ཤར་དུ་ཁ་ཕྱོགས་པ་དང༌། ལྷོ་ནུབ་དང༌། ནུབ་བྱང་དང༌། བྱང་ཤར་དང༌། སྟེང་དང༌། འོག་ཏུའང་བརྗོད་པར་བྱ་བར་འགྱུར་རོ། །<line/>
རང་ཉིད་ཀྱིས་བྱོན་ཏེ་བདུག་པ་དང༌། མེ་ཏོག་ལ་སོགས་པ་དང༌། མར་མེ་སོ་སོར་བཞེས་ནས་བདག་གི་བྱ་བའང་བྱའོ་ཞེས་སོ། །ཕྱིར་ཞིང་ཐོ་རངས་ཞི་བའང་ལན་བདུན་ནམ། བཅུར་<line/>
དེ་བཞིན་ཉིད་དུ་ཕྱོགས་བཅུ་རྣམས་སུ་སྤྱན་དྲང་བར་འགྱུར་རོ། །བྱོན་པ་དང༌། བདུག་སྤོས་ལ་སོགས་དབུལ་བར་བྱའོ། །སླར་ཡང་ཉིན་མོ་རྣམ་པར་མནན་ཏེ་གཏོར་མའི་ལས་<line/>
ཐམས་ཅད་བྱས་ནས་ཀུ་ཤ་བླངས་ཏེ་ཉེ་བར་འདུག་པར་འདོད་པས་དེ་བཞིན་ཉིད་དུ་ཕྱོགས་བཅུར་སྤྱན་དྲང་བར་བྱའོ། །བཅོམ་ལྡན་འདས་མ་བྱོན་པ་དང་དྲི་དང༌། མེ་ཏོག་ལ་<line/>
སོགས་པའང་བཞེས་ཏེ་བདག་གི་བྱ་བའང་མཛོད་ཅིག་ཅེས་སོ། །དེ་ནས་ཀུ་ཤ་བླངས་ཏེ་ཉེ་བར་འདུག་སྟེ་ཇི་སྐད་བཤད་པའི་བསྒྲུབ་པ་བྱའོ། །རིག་པ་སྒྲུབ་པ་ལ་མཚན་མ་འདི་<line/>
</page>
<page index="108" id="55A">༄༅། །རྣམས་འབྱུང་སྟེ། རིག་པའི་ཆེད་དུ་རྨི་ལམ་མཐོང་བ་ནི་གླང་པོ་ཆེ་དང༌། རྟ་དང༌། ལྷའི་ཁྱིམ་དང༌། ཁང་བཟང་མཐོང་བ་དང༌། འཇོགས་པ་དང༌།<line/>
རིག་པའི་དངོས་གྲུབ་ཀྱི་མཚན་ཉིད་རྣམས་ཀྱང་སྟེ་མཐོང་བས་རླུང་གི་བྱ་བའི་དངོས་གྲུབ་གྲུབ་བོ། །དེ་བཞིན་དུ་མ་དང༌། ཕ་དང༌། མེ་ས་པོ་དང༌། ཡང་མེས་དང༌། རྒྱལ་པོ་<line/>
ཆེན་པོ་དང༌། བུ་མོ་རྒྱན་གྱིས་བརྒྱན་པ་མཐོང་བ་དང༌། གོས་དཀར་པོའི་བགོ་བ་དང༌། ཟན་དང༌། བ་ལང་དང༌། བྲམ་ཟེ་གཞོན་ནུ་དང༌། གསེར་དང༌། རླན་དང༌། རྨ་བྱ་དང༌།<line/>
ཤ་དང༌། ཉ་དང༌། འོ་མ་དང༌། ཞོ་དང༌། མར་གྱི་གཏོར་མའི་ལས་ལ་སོགས་པ་རྣམས་འཇུག་བཞིན་པས་ནོན་པར་སྨྲ་བ་རྣམས་དང༌། མེ་ཏོག་དང༌། འབྲས་བུ་ལ་<line/>
སོགས་པ་མཐོང་ན་ཇི་ལྟ་བར་ལྡན་པའོ། །དེ་ནས་སོས་ཀ་དང༌། དབྱར་ཉེ་བར་མ་མཐོང་བ་དང༌། རླན་ལ་གནས་པའི་ནས་དང༌། གྲོ་རྣམས་མཐོང་ན་ཕྱིན་ཅི་ལོག་གི་<line/>
དུས་ཀྱི་ཆར་པ་དང༌། ཇི་ལྟར་རབ་ཏུ་བསྔགས་པའི་ཞི་བ་འདོད་པ་ནི་བུམ་པ་གང་བ་དང༌། འོ་མ་དང༌། ཞོ་དང༌། མར་དང༌། མེ་ཏོག་དང༌། འབྲས་བུ་རྣམས་མཐོང་<line/>
ན་རབ་ཏུ་འཇུག་པར་བྱ་བཞིན་པ་འདི་རྣམས་ནི་མཆོག་ལས་སོ། །བ་ལ་དང༌། བྲམ་ཟེ་དང༌། གཞོན་ནུ་དང༌། གསེར་དང༌། རྨ་བྱ་ལ་སོགས་པ་རྣམས་མཐོང་བ་<line/>
</page>
<page index="109" id="55B">དང༌། བལྟས་ནས་དངོས་གྲུབ་བོ་ཞེས་རིག་པ་ཐམས་ཅད་སྒྲུབ་པའི་བྱ་བ་རྣམས་ལ་ལས་རྣམས་བརྩམ་པར་བྱའོ། །ཕྱིན་ཅི་ལོག་འདི་རྣམས་མཐོང་ན་གཉིད་མི་ལོག་སྟེ་རྨི་ལམ་<line/>
དུ་སྡིག་པ་དང༌། བོང་བུ་དང༌། རྔ་མོ་དང༌། ཕག་དང༌། སྤྲེའུ་དང༌། བྱ་རོག་དང༌། འུག་པ་དང༌། བྱ་རྒོད་ཐམས་ཅད་དང༌། བྱི་བ་དང༌། བྱི་ལ་དང༌། དབྱིག་དང༌། གཅེར་<line/>
བུ་དང༌། སི་ཏ་རུ་ཀྵ་དང༌། སྣོད་སྟོང་པ་དང༌། ཤིང་སྐམ་པོ་དང༌། དུར་ཁྲོད་ཀྱི་སོལ་བ་དང༌། ཆུ་ཀླུང་བསྐམས་པ་དང༌། ལོག་པར་འདྲེན་པ་རྣམས་ཏེ་མི་ཤིས་པ་མཐོང་ན་<line/>
རིག་པ་མི་འགྲུབ་བོ། །བྱ་བ་ཐམས་ཅད་ལ་བགེགས་འབྱུང་བར་འགྱུར་རོ། །དེ་ལ་སྔགས་འདི་བགེགས་ཐམས་ཅད་ལ་རབ་ཏུ་སྦྱར་བར་བྱའོ། །ཨོཾ་བཛྲ་ཁུ་རུ་བི་ཀྲི་ཏཱ་ན་ན་ཧཱུཾ་ཧཱུཾ་<line/>
ཕཊ༑ སྔགས་འདི་ནི་རྟ་མགྲིན་ཞེས་བྱ་བ་ཁྲོ་བོའི་རྒྱལ་པོའི་སྟེ། སྔགས་འདི་ལྷག་པར་གནས་པས་བདག་ཉིད་བསྲུང་བ་བྱས་པ་དང༌། ལས་ཐམས་ཅད་སྒྲུབ་པ་ལ་འཇིགས་<line/>
པ་མི་འབྱུང་ངོ༌། །དེ་ནས་རིམས་རྣམས་དང༌། བྱིས་པ་གདོན་གྱིས་ཟིན་པ་རྣམས་ལ་བྱབས་པ་དང༌། སྲད་བུ་བཅིང་བར་བྱ་སྟེ་དུག་བྱབས་པའང་ཇི་སྲིད་དུ་རིག་པ་ལན་གཅིག་<line/>
བཟླས་པས་འགྲུབ་པར་བྱེད་དོ། །དེ་ལ་བུམ་པ་ལ་འདྲིར་གཞུག་པར་བྱ་སྟེ་གཞོན་ནུ་མས་བཀལ་བའི་སྲད་བུ་གཙོ་བོའི་སྔགས་ཀྱིས་མདུད་པ་བརྒྱད་བརྒྱ་བྱས་ནས་བུམ་པ་<line/>
</page>
<page index="110" id="56A">༄༅། །དེ་ལ་བཅིར་བར་བྱའོ། །རིམ་པ་དེ་དངོས་གྲུབ་དང༌། དངོས་གྲུབ་མེད་པར་སྟོན་བར་བྱེད་དོ། །ཉི་མ་གཉིས་པ་ལ་མདུད་པ་ཐམས་ཅད་དགྲོལ་བར་བྱའོ། །རྣམ་<line/>
པ་གཞན་དུ་ན་རིག་པས་བཅིངས་ཏེ་མ་གྲོལ་བཞིན་པ་དོན་མེད་པར་བྱེད་པོ་དེ་ལྟ་བུ་ལ་སོགས་པ་སྔགས་དེས་ལས་བཅོ་བརྒྱད་དུ་འགྱུར་རོ། །འདི་ནི་ལྷག་པར་གནས་པ་ཐམས་<line/>
ཅད་དང༌། སྔགས་ཐམས་ཅད་ཀྱི་སྒྲུབ་པའི་ཐབས་ཏེ་དེ་ལ་རིག་པའི་སྔགས་ཀྱི་སྦྱོར་བའི་ཁྱད་པར་བརྗོད་པར་བྱ་སྟེ་གང་དུ་བསྒྲུབ་པར་བྱ་བཞིན་པའི་སྐྱེས་བུ་ལ་མཐོང་བ་སྦྱིན་པར་<line/>
བྱེད་དེ་དེ་ལ་སྐྱེས་བུའི་ལྷག་པའི་ལྷ་དེ་སྐྱེས་བུ་ལ་ཉེ་བར་གནས་པར་རྟོག་པར་བྱེད་དེ་སྔགས་དེ་གང་གིས་བསྒྲུབ་པར་བྱ་བཞིན་པ་ལ་མཐོང་བ་སྦྱིན་པར་བྱེད་དོ། །ལྷག་པའི་<line/>
ལྷ་དེ་ཉེ་བར་གནས་པར་རྟོག་པར་བྱེད་དོ། །འདི་ནི་རིག་པའི་སྔགས་ཀྱི་ཁྱད་པར་རོ། །སྔགས་འདིའི་སྒྲུབ་པའི་ཐབས་ཀྱི་ཆོ་ག་ནི་དཀྱིལ་འཁོར་གྲུ་བཞི་པ་ཉེ་བར་བྱུགས་<line/>
ཏེ་དེའི་དབུས་སུ་སངས་རྒྱས་ཀྱི་གཟུགས་བརྙན་ཞལ་ནུབ་ཏུ་ཕྱོགས་པར་བཞུགས་ནས་དེའི་གཡས་ཀྱི་ཕྱོགས་སུ་བཅོམ་ལྡན་འདས་མ་གཞག་པར་བྱའོ། །གཡོན་དུ་ཁྲོ་<line/>
བོའི་རྒྱལ་པོ་རྟ་མགྲིན་ནོ། །དེ་ནས་མྱུར་དུ་ཤར་དུ་མངོན་པར་ཕྱོགས་པས་གནས་ནས་ཀུ་ཤ་བླངས་ཏེ་བཅོམ་ལྡན་འདས་ཀྱི་གཟུགས་བརྙན་ལ་དྲི་དང༌། མར་མེ་ལ་<line/>
</page>
<page index="111" id="56B">སོགས་པ་མཆོད་པ་བྱས་ཨ་ཀ་རུ་དང༌། དུ་རུཥྐའི་བདུག་པ་བསྲེགས་ཏེ་གཏོར་མ་ཐོབ་པའང་སྦས་པའི་ཕྱོགས་བཞི་རྣམས་སུ་ཕུལ་ནས་སངས་རྒྱས་ཀྱི་གཟུགས་བརྙན་གྱི་སྤྱན་སྔར་ཀུ་<line/>
ཤ་བླངས་ནས་ཉེ་བར་འདུག་ཏེ་ནད་ཐམས་ཅད་ཁྱད་པར་བྱ་བ་པར་བྱའོ། །ནད་ཐམས་ཅད་རྣམ་པར་ཐིམ་ཞིང་གྲོལ་བར་འགྱུར་རོ། །ཉི་མ་བདུན་པའི་ཐོ་རངས་སམ། མཚན་མོ་<line/>
གསུམ་ལའོ། །སྒྲོལ་མའི་རྒྱུད་དེ་ཐམས་ཅད་ཀྱི་ཆོ་ག་འཁོར་དང་བཅས་པ་འཆང་བར་བྱེད་དོ། །རྒྱ་མཚོ་དང༌། རི་བོ་དང༌། དུར་ཁྲོད་རྣམས་སུ་སོ་སོར་གནས་པའི་དགེ་སློང་མ་<line/>
གཞན་གང་ལ་ལས་བདག་ཉིད་སྲུང་བའི་དོན་དུ་བཟླས་པ་དབུལ་བར་བྱའོ། །ཤ་ཟའི་གནོད་སྦྱིན་ལ་སོགས་པ་གང་ཡིན་པ་དེ་རྣམས་ཀྱིས་འཇིགས་པ་མི་འབྱུང་ངོ༌། །དེ་ལ་<line/>
ཤར་གྱི་ཕྱོགས་སུ་འགྲོ་བར་འདོད་པས་དཀྱིལ་འཁོར་གྲུ་བཞི་པ་བྱས་ནས་དེར་དྲི་དང༌། མེ་ཏོག་དང༌། བདུག་པ་ལ་སོགས་པ་ཕུལ་ནས་བདག་ཉིད་སྲུང་བའི་དོན་དུ་ལན་ཉི་<line/>
ཤུ་རྩ་བདུན་བཟླས་པ་དབུལ་བར་བྱའོ། །དེ་བཞིན་དུ་མཚན་མོའི་དུས་ལ་བབ་པ་ན་ལམ་དུ་བཟླས་པ་དབུལ་བར་བྱའོ། །རྟག་ཏུ་ཡིད་ལ་བྱའོ། །སྲད་བུའང་བདག་ཉིད་ལ་<line/>
བཅིང་པར་བྱའོ། །སྔར་བརྗོད་པས་དེ་རྣམས་ཀྱིས་ཀྱང་ལན་བདུན་མངོན་པར་སྔགས་པས་བྲིས་པར་འགྱུར་རོ། །དེ་བཞིན་དུ་སྙིང་པོར་གདོན་རྣམས་ལ་སྔར་བརྗོད་པའི་ཆོ་གས་<line/>
</page>
<page index="112" id="57A">༄༅། །ཀུ་ཤས་བྱབ་པར་བྱའོ། །སྔར་བརྗོད་པ་དེ་རྣམས་ཀྱིས་ཀྱང་རིག་པ་བདུན་པོ་དེ་རྣམས་ཀྱིས་སོ། །དེ་བཞིན་དུ་ལྷོའི་ཕྱོགས་སུ་འགྲོ་བར་འདོད་པས་བདུག་<line/>
པ་དང༌། མེ་ཏོག་ཕུལ་ནས་ལན་ཉི་ཤུ་རྩ་གཅིག་ཏུ་བཟླས་པ་དབུལ་བར་བྱའོ། །དེ་བཞིན་དུ་གྲུལ་བུམ་གྱི་གདོན་རྣམས་ལ་སྔར་བརྗོད་པའི་ཆོ་གས་བྱབ་པར་བྱའོ། །སྲད་<line/>
བུའང་བཅིང་བར་བྱ་སྟེ་ཞི་བར་འགྱུར་རོ། །དེ་བཞིན་དུ་ནུབ་ཀྱི་ཕྱོགས་སུ་འགྲོ་བར་འདོད་པས་དེ་བཞིན་དུ་ཀླུ་དང༌། འདབ་བཟང་གི་གདོན་རྣམས་ལ་སྔར་བརྗོད་པས་བྱབ་<line/>
པར་བྱའོ། །སྔར་བརྗོད་པའི་ཆོ་གས་སོ། །དེ་བཞིན་དུ་བྱང་གི་ཕྱོགས་སུ་འགྲོ་བར་འདོད་པས་དེ་བཞིན་དུ་གནོད་སྦྱིན་གྱི་གདོན་རྣམས་ལ་སྔར་བརྗོད་པའི་ཆོ་གས་སོ། །དེ་<line/>
བཞིན་དུ་ཕྱོགས་བྲལ་རྣམས་སུའང་ངོ༌། །དེ་ནས་སྤྱན་རས་གཟིགས་དབང་ཕྱུག་གིས་སླར་ཡང་ལྷ་དང༌། གནོད་སྦྱིན་ལ་སོགས་པ་རྣམས་ལ་སྨྲས་པ། གྲོགས་པོ་ཁྱེད་<line/>
རྣམས་ཉོན་ཅིག། དེ་བཞིན་གཤེགས་པའི་གཟུགས་མཚན་ཐམས་ཅད་རྫོགས་པའི་དེ་བཞིན་གཤེགས་པའི་དེ་སྐུ་མཐོང་ནས་གཡས་པས་མཆོག་སྦྱིན་པ་དང༌། ཆོས་<line/>
སྟོན་པར་མཛད་བཞིན་པ། མི་འཇིགས་པ་རབ་ཏུ་སྦྱིན་པའོ། །དེར་རིག་པ་བསྒྲུབ་པར་བྱའོ། །མངོན་སྤྱོད་ཅན་ནི་བསྒྲུབ་པར་མི་བྱ་སྟེ་སྒྲོལ་མས་ནོན་པའི་ཁྲོ་བོ་དང་ཉེ་<line/>
</page>
<page index="113" id="57B">བར་སྒྲུབ་པར་བྱའོ། །ཇི་སྲིད་རལ་གཅིག་མའི་མདུན་ན་ཕྱག་ན་རྡོ་རྗེ་དང་ཉེ་བར་རོ། །ཁྲོ་བོའི་མཚན་ཉིད་ཀྱང་འཆང་བར་བྱེད་དོ། །མཚན་ཉིད་ཐམས་ཅད་ཡང་དག་པར་རྫོགས་<line/>
པར་སྣུམ་ཞིང་སྔོ་བསངས་སྔར་བརྗོད་པའི་རྣམ་པ་ལས་ཞི་བའི་གཟུགས་ཅན་གྱི་མདུན་དུ་རིག་པ་གཞན་ཡང་བསྒྲུབ་པར་བྱའོ། །མངོན་སྤྱོད་ཅན་གྱི་རྣམ་པར་འགྱུར་པའི་<line/>
གཟུགས་ཅན་དུ་བྱའོ། །ཞི་བ་ཅན་དང༌། རྒྱས་པ་ཅན་ནི་ཞི་བའི་གཟུགས་ཅན་ནོ། །གང་དུ་སྒྲུབ་པ་པོ་མངོན་པར་ཕྱོགས་ནས་བལྟས་པ་དེར་བསྒྲུབ་པར་བྱའོ། །རལ་པ་གྱེན་བརྫེས་<line/>
བརྗོད་པའི་རིག་པ་ཐམས་ཅད་ཀྱི་སྒྲུབ་པའི་ཐབས་ཀྱི་ཆོ་ག་རྗེས་སུ་གནང་བའང་བུད་མེད་གང་ཡིན་པའི་བུད་མེད་དེའི་མཚན་ཉིད་དང༌། གཟུགས་དང༌། ཆ་བྱད་འཆང་བར་<line/>
བྱའོ༑ ༑སྐྱེས་པ་ཡོད་ན་སྐྱེས་པའི་མཚན་ཉིད་དང་ཡང་དག་པར་ལྡན་པར་གྱུར་པ་སྐྱེས་པའི་རྒྱན་གྱིས་བརྒྱན་པར་བྱས་པ་ལག་ཆ་དང་བཅས་པ་ཇི་འདྲ་བའམ། སྔར་བརྗོད་པ་<line/>
དེ་འདྲ་བ་བྱའོ། །ཕྱིན་ཅི་ལོག་གི་གཟུགས་ཀྱི་དངོས་གྲུབ་མི་འབྱུང་ངོ༌། །ཇི་སྲིད་དུ་ལྷ་དྲག་པོ་དེའི་ཉེ་ལོགས་སུ་དེ་བཞིན་གཤེགས་པ་གཞག་པར་བྱའོ། །མཆོད་རྟེན་ནམ། སླར་<line/>
ཡང་རྟེན་ཅིང་འབྲེལ་པར་འབྱུང་བའི་སྙིང་པོ་ཅན་མ་གས་ཤིང་དུམ་བུར་མ་གྱུར་པ་དངོས་གྲུབ་སྦྱིན་པར་བྱེད་དོ། །དེ་ལ་བཅོམ་ལྡན་འདས་མ་འཕགས་མ་སྒྲོལ་མའི་དཀྱིལ་<line/>
</page>
<page index="114" id="58A">༄༅། །འཁོར་འདི་ནི་དམ་ཚིག་ཐམས་ཅད་སྐྱེད་པར་བྱེད་པ་ཞེས་བྱ་བའི་དཀྱིལ་འཁོར་ཏེ་རྣམ་པར་རྒྱལ་བ་མངོན་པར་དབང་བསྐུར་བ་ཞེས་བྱ་བ་བཀྲ་ཤིས་དང༌།<line/>
བསོད་ནམས་ཀྱི་ལས་ཐམས་ཅད་བྱེད་པ་དང༌། ལོ་ཐོག་དང༌། ཚེ་དང༌། ནད་པ་མེད་པ་འཕེལ་བར་བྱེད་པ། དམ་ཚིག་ཉམས་པ་རྣམས་ཀྱང་དམ་ཚིག་སྐྱེད་པར་བྱེད་པ་པོར་འགྱུར་<line/>
རོ༑ ༑སྣ་ཚོགས་པའི་ཆུ་ཀླུང་གི་འགྲམ་མམ། པདྨའི་མཚོའི་འགྲམ་དུ་དཀྱིལ་འཁོར་འདི་བྲི་བར་བྱའོ། །ཆུས་ལེགས་པར་སྦྱངས་པའི་ས་གཞིའི་ཆར་བྱས་ནས་སྐྲ་དང༌། ཕུབ་<line/>
མ་དང༌། སོལ་བ་དང༌། ཐལ་བ་དང༌། ཤིང་དང༌། སོ་ཕག་དང༌། གསེག་མ་དང༌། ཐོད་པ་དང༌། ཀེང་རུས་དང་བྲལ་བ། མགྲིན་པའམ། ཆུའི་ཚད་གང་དུ་ཉེ་ལོགས་ན་ཆུ་ཡོད་<line/>
པའི་གཡས་ཀྱི་གཞོགས་སམ། ནུབ་ཏུ་གང་དུ་མེ་ཏོག་དང༌། འབྲས་བུར་ལྡན་པའི་ཤིང་ཡོད་པ་དང༌། གང་ཡང་ཡིད་དུ་མངོན་པར་འོང་བ་གང་དུ་ནོར་ཡོད་པའི་ཕྱོགས་སུ་གྲུ་<line/>
བཞི་པ༑ སྒོ་བཞི་པ། ཚོན་སྣ་ལྔ་པའི་ས་ལིའི་ཕྱེ་མས་དཀྱིལ་འཁོར་ཀུན་ཏུ་བྲི་བར་བྱའོ། །ཚོན་སྣ་ལྔ་པའི་སྲད་བུ་ཉིད་ཀྱིས་ཐིག་བཏབ་ནས་ཨུ་དུ་མ་ཝཱ་རའི་ཕུར་བུ་རྣམས་<line/>
ཀྱིས་ཀྱང་ངོ༌། །དཀར་པོའི་ཕྱོགས་ཀྱི་ཚེས་གྲངས་དང༌། བྱེད་པ་དང༌། ཡུད་ཙམ་དང༌། རྒྱུ་སྐར་དང༌། སྦྱོར་བ་དགེ་བ་ལ་དེ་རྣམས་ཀྱིས་དང་པོར་དཀར་པོ། གཉིས་པར་<line/>
</page>
<page index="115" id="58B">དམར་པོ། གསུམ་པར་སེར་པོ། བཞི་པར་སྔོན་པོ། ལྔ་པར་ནག་པོ་ཞེས་སོ། །ལྷག་མ་ཤར་གྱི་དབུས་སུ་ལྷ་རྣམས་བྲི་བར་བྱའོ། །པདྨའི་དབུས་སུ་འབྲུ་དང༌། རིན་པོ་ཆེ་དང༌། སྨན་<line/>
དང༌། མེ་ཏོག་ཐམས་ཅད་ཀྱིས་ཡོངས་སུ་བཀང་བའི་བུམ་པ་རབ་ཏུ་གཞག་པར་བྱའོ། །དེའི་ཤར་དུ་སངས་རྒྱས་བཅོམ་ལྡན་འདས་ཀྱི་གཡས་སུ་འཕགས་པ་སྤྱན་རས་གཟིགས་<line/>
དབང་ཕྱུག་གོ །གཡོན་དུ་དྲི་མ་མེད་པར་འགྲོ་བའོ། །འཕགས་པ་སྤྱན་རས་གཟིགས་དབང་ཕྱུག་གི་གཞོགས་སུ་སྒྲོལ་མ་བདུན་ནོ། །གཡོན་དུ་དྲི་མ་མེད་པར་འགྲོ་བའི་བུད་མེད་<line/>
བདུན་ནོ། །དཔལ་ལྷ་མོའི་གཞོགས་སུ་གོས་དཀར་མོའོ། །སྒྲོལ་མ་རྣམས་ཀྱི་གཞོགས་སུ་ཟླ་བ་མ་བཞག་པར་བྱའོ། །ཟླ་བ་མ་ནས་བརྩམས་ནས་དཔལ་མོ་གྲགས་ལྡན་མོ་དང༌།<line/>
དཀར་མོའང་ངོ་ཞེས་སོ། །གཞོགས་སུ་དཀར་མོ་ཆེན་མོ་དང༌། ཁྲོ་གཉེར་ཅན་ནོ། །སྒོའི་ཕྱོགས་སུ་སྙིང་སྟོབས་མ་དང༌། ནུས་པའོ། །དཀྱིལ་འཁོར་གྱི་ནང་གི་གཞོགས་གཉིས་<line/>
ཀར་ཚངས་པ་དང༌། དྲག་པོ་འང་ངོ༌། །དྲག་པོའི་གཞོགས་སུ་ལྷ་མོ་དབུ་མའོ། །ཚངས་པའི་དབྱངས་ཅན་མའོ། །སྒོའི་ནང་དུ་དབྱུག་གུ་དང༌། རིལ་བ་སྤྱི་བླུགས་སོ། །གཅིག་ཏུ་<line/>
ཤེས་རབ་ཀྱི་ཕ་རོལ་ཏུ་ཕྱིན་མའོ། །གཅིག་ཏུ་ཞི་བ་ཐོབ་པའོ། །སྒོ་རུ་མངོན་ཕྱོགས་དང༌། རྟ་མགྲིན་ཞེས་བྱ་བའི་ཁྲོ་བོ་གཞག་པར་བྱའོ། །དེའི་གཞོགས་སུ་སྲིན་མོ་རལ་<line/>
</page>
<page index="116" id="59A">༄༅། །གཅིག་མ་ཞེས་བྱ་བ་དགོད་པར་བྱའོ། །འདི་ནི་བཅོམ་ལྡན་འདས་མ་འཕགས་མ་སྒྲོལ་མའི་དཀྱིལ་འཁོར་བཅིང་བ་སྟེ་ཁྲུ་བཞི་པའམ། ཁྲུ་བརྒྱད་པའམ།<line/>
ཁྲུ་བཅུ་གཉིས་པའམ། ཁྲུ་བཅུ་དྲུག་པའི་དཀྱིལ་འཁོར་ཀུན་ཏུ་བྲི་བར་བྱའོ། །གཟུགས་དང༌། ཕྱག་རྒྱ་རྣམས་དགོད་པར་ཐམས་ཅད་དུ་བཅོམ་ལྡན་འདས་ཀྱི་པདྨ་ནི་པདྨའི་ཕྱག་རྒྱ་<line/>
རྒྱས་པར་བྱ་བའོ། །བྱང་ཆུབ་སེམས་དཔའ་རྣམས་ཀྱི་རིགས་བཟང་པོའོ། །འཕགས་མ་སྒྲོལ་མའི་ནི་ཨུཏྤ་ལའོ། །དཔལ་མོ་ནི་མེ་ཏོག་ཁ་ཕྱེ་བ་དང༌། པདྨ་དཀར་པོའོ། །གོས་<line/>
དཀར་མོའི་དེ་ཉིད་སྡོང་བུ་དང་བཅས་པ་མཆོག་ཏུ་རྒྱས་པའོ། །འཕགས་མ་གྲགས་ལྡན་མའི་སྡོང་བུ་དང་བཅས་པའི་མེ་ཏོག་གོ །སྒོ་རྣམས་ཐམས་ཅད་དུ་དང༌། གྲྭ་རྣམས་<line/>
ཐམས་ཅད་དུའང་ཀུ་ཤ་རེ་རེ་ལ་ཙུ་ཏའི་ཡལ་འདབ་བཅུ་བཀོད་དེ་སྟོད་དུ་བ་དན་བསྒྲེང་བར་བྱའོ། །དེ་ནས་རང་རང་གི་སྔགས་ཀྱིས་སྤྱན་དྲང་བར་བྱ་སྟེ་གཤེགས་སུ་གསོལ་<line/>
བའང་ངོ༌། །ཡང་ན་འཕགས་པ་སྦྱན་རས་གཟིགས་དབང་ཕྱུག་གི་སྙིང་པོ་ཚར་བ་རིག་པས་སོ། །ཡང་ན་འཕགས་མ་སྒྲོལ་མའི་སྙིང་པོས་མེ་ཏོག་དཀར་པོས་སྤྱན་དྲང་བ་དང༌།<line/>
གཤེགས་སུ་གསོལ་ལོ། །མཚན་མོ་དྲི་དང༌། མེ་ཏོག་དང༌། བདུག་པ་དང༌། མར་མེས་མཆོད་པ་བྱས་ནས་གཏོར་མས་ཉེ་བར་མཆོད་དེ་བཀྲ་ཤིས་ཅན་དང༌། ཨུ་ལློ་པི་<line/>
</page>
<page index="117" id="59B">ཀ་དང༌། མོན་སྲན་གྲེའུ་དང༌། སྣུམ་ཁུར་ལ་སོགས་པ་དང༌། མོན་སྲན་སྡེའུའི་ལ་དུ་དང༌། ཏིལ་གྱི་ཐུག་པ་དང༌། འོ་ཐུག་དང༌། ཞོའི་ཟན་དང༌། དར་བ་དང༌། ཐུག་པ་དང༌། འབྱུང་བའི་<line/>
ཟས་སྣུམ་ཁུར་གཞན་རྣམས་དང༌། བྱ་ན་བུ་རམ་དང༌། ཞོའང་སྟེ་གཏོར་མའི་ཆོ་གའོ། །དེ་ནས་སླར་ཡང་དྲི་བཟང་པོའི་དྲི་དང༌། མེ་ཏོག་གི་མཆོད་པ་མཆོད་པ་བྱས་ནས་ཆུ་ལས་སྐྱེས་<line/>
པ་ནི་ཁྱད་པར་དུའོ། །དེ་ནས་རེ་རེ་སྔགས་ལན་བདུན་བདུན་བརྗོད་པར་བྱའོ། །ཡང་ན་འཕགས་མ་སྒྲོལ་མ་བརྒྱད་བརྒྱར་བཟླས་པར་བྱའོ། །ནང་གི་བུམ་པ་གང་ཡིན་པ་དེ་ལ་སྙིང་<line/>
པོ་ཡི་གེ་ལྔས་སྟོང་བརྒྱད་བརྒྱ་བཟླས་པར་བྱའོ། །དེ་ནས་མེའི་གནས་སུ་མེ་ཉེ་བར་བཟུང་ནས། མར་དང༌། ཏིལ་མར་དང༌། ཟས་ཉིད་ཀྱིས་སྦྱིན་སྲེག་གི་ཆོ་ག་ཇི་ལྟར་གཟུགས་དང༌།<line/>
གྲངས་མེད་པར་དེ་ལྟར་སྦྱིན་སྲེག་ཀྱང་བྱའོ། །ཕྱི་ནས་སློབ་མ་ལེགས་པར་ཡོངས་སུ་བརྟགས་པའི་སྣོད་དང་ལྡན་པའི་སྒྲུབ་པ་པོས་ཡང་རབ་ཏུ་གཞུག་པར་བྱའོ། །གོས་ཀྱིས་གདོང་<line/>
གཡོགས་ཏེ་ཐལ་མོ་མེ་ཏོག་གིས་བཀང་བ་རབ་ཏུ་བཅུག་སྟེ་གཏོར་བར་བྱའོ། །གང་དུ་ལྷུང་བ་དེའི་རིགས་སུ་འགྱུར་རོ། །དེ་ལྟར་དཀྱིལ་འཁོར་དུ་རབ་ཏུ་བཅུག་སློབ་མ་དམ་ཚིག་<line/>
ཤེས་པར་འགྱུར་རོ། །དབང་བསྐུར་གང་འདོད་པ་དེ་བྱིན་ཏེ་ལྷོ་དང༌། ནུབ་ནས་ཤར་དུ་མངོན་པར་ཕྱོགས་ནས་སྲ་རྩི་པོག་གི་བདུག་པ་མར་དང་བསྲེས་པས་ཉེ་བར་བདུག་གོ །ཉི་<line/>
</page>
<page index="118" id="60A">༄༅། །མ་གུང་ལ་བུམ་པས་སོ། །སྔགས་ཐམས་ཅད་བདུན་བདུན་བཟླས་པའི་སྲེག་བླུགས་བསྲེགས་ནས་དེ་ནས་བཅོམ་ལྡན་འདས་མའི་ལས་ཆེན་<line/>
པོས་སློབ་མ་གཡོན་གྱི་ཕྱོགས་སུ་བཞག་སྟེ་དེ་ནས་དཀྱིལ་འཁོར་ལ་བསྐོར་བ་བྱེད་དུ་གཞུག་གོ །སྙིང་པོའང་སྦྱིན་ནོ། །དེས་འཕགས་མ་སྒྲོལ་མ་འདིའི་ཕྱག་རྒྱ་བཅིངས་ནས་<line/>
བཟླས་པར་བྱའོ། །དེ་ལྟ་བུས་མངོན་པར་དབང་བསྐུར་བར་འགྱུར་རོ། །དེ་རྣམས་ཐམས་ཅད་དུ་ཐམས་ཅད་བྱས་ནས་འདི་མྱུར་དུ་ཞི་བར་འགྱུར་རོ། །བཅོམ་ལྡན་འདས་མ་ལ་རབ་ཏུ་<line/>
དད་པར་བྱེད་དོ། །སེང་གེའི་ཁྲི་ལ་གནས་པ་ལྟ་བུའི་རྒྱལ་སྲིད་འདོད་པས་མངོན་པར་དབང་བསྐུར་བར་བྱའོ། །ལོངས་སྤྱོད་འདོད་པས་རྒྱ་སྐྱེགས་ཀྱི་འདབ་མ་ལ་གནས་པའོ། །<line/>
ལོག་པར་འདྲེས་པ་ཉེ་བར་ཕྱུང་བ་བདག་གིས་སོ་ཕག་ལ་ཀུན་ཏུ་གནས་པའོ། །ཚེ་འདོད་པས་ཐུང་དུ་བཅུ་ལ་གཡོ་བའི་སའི་སྙིང་པོ་ལ་གནས་པའོ། །སློབ་དཔོན་རྒྱས་པར་འདོད་པས་<line/>
ཨ་རིཥྚ་དང༌། ཐོད་པ་ལ་ཀུན་ཏུ་གནས་པ་ཅན་ཉེ་བར་ཕྱུང་པ་མངོན་པར་དབང་བསྐུར་བར་བྱའོ། །ལན་བདུན་དུ་མངོན་པར་དབང་བསྐུར་བས་ནི་དཔལ་མེད་པ་ལ་རབ་ཏུ་ཞི་བར་<line/>
བྱེད་དོ༑ ༑ལན་བཅུ་གཉིས་མངོན་པར་དབང་བསྐུར་བས་ནི་རྒྱལ་པོར་འགྱུར་རོ། །ལན་ལྔར་མངོན་པར་དབང་བསྐུར་བས་ནི་དབུལ་པོ་ནོར་དང་ལྡན་པར་འགྱུར་རོ། །ཕྱི་ནས་<line/>
</page>
<page index="119" id="60B">སླར་ཡང་མཆོད་དེ་གཤེགས་སུ་གསོལ་བར་བྱའོ། །འདི་ནི་འཕགས་མ་སྒྲོལ་མའི་རྣམ་པར་རྒྱལ་བའི་དབང་བསྐུར་བ་ཞེས་བྱ་བའི་དཀྱིལ་འཁོར་གྱི་ཆོ་གའོ། །དཀྱིལ་འཁོར་འདི་<line/>
ཀུན་ཏུ་བྲིས་ནས་རིང་བོར་མི་ཐོགས་པ་ཉིད་དུ་བཅོམ་ལྡན་འདས་མ་རབ་ཏུ་དགྱེས་པར་བྱེད་དོ། །དེ་ནས་ཡང་བྱང་ཆུབ་སེམས་དཔའ་མཐུ་ཆེན་ཐོབ་ཀྱིས་གསང་བ་པའི་བདག་པོ་ཕྱག་ན་<line/>
རྡོ་རྗེ་ལ་སྨྲས་པ། རལ་པ་གྱེན་བརྫེས་ཀྱི་རྒྱུད་ཕྱི་མ་དང་བཅས་པ་འདི་སངས་རྒྱས་ཀྱི་ཞིང་དུ་རྗེས་སུ་བརྩེ་བས་རྡོ་རྗེའི་རིགས་ཐམས་ཅད་ཀྱི་བསྟན་པ་ཀུན་སྲུང་བ་དང༌། ཡོངས་སུ་བསྐྱང་<line/>
བའི་ཆེད་དུ་རྡོ་རྗེའི་རིགས་ཐམས་ཅད་ཉིད་དུ་དངོས་གྲུབ་བྱེད་པ་སྙིགས་མ་ལྔས་ཉོན་མོངས་པ་འདི་ལའང་ཆོས་ཀྱི་ཚུལ་ཐམས་ཅད་ལྷག་པར་གནས་པའི་ཆེད་དུ་སྒྲོལ་མས་ནོན་པ་<line/>
དང་མཚུངས་པ་ལས་བྱེད་པ་ཕྱི་མ་འདིའི་ལམ་རབ་ཏུ་གནས་པའི་ཆེད་དུ་འདི་སྐད་དུས་ཀྱང་སྨྲས་སྨྲས་སོ། །བཅོམ་ལྡན་འདས་རབ་ཏུ་གནས་པ་དང༌། སྨོན་ལམ་བརྗོད་པར་བགྱིའོ།།<line/>
སྔགས་ཀྱི་སྤྱོད་པ་དེ་ལྟ་བུ་འདི་ནི་ཅི་ནས་དེ་སེམས་ཅན་རྣམས་ལ་ཤེས་རབ་ཀྱི་ཕ་རོལ་ཏུ་ཕྱིན་པའི་རྒྱུར་ཡོངས་སུ་འགྱུར་བ་དང༌། ཅི་ནས་དེ་ཐམས་ཅད་འཐབ་པ་དང༌། རྩོད་པ་དང༌།<line/>
མུ་གེ་དང༌། ནད་ཀྱིས་འཇིགས་པ་དང༌། ཕ་རོལ་གྱི་དམག་ཚོགས་དང༌། དུས་མ་ཡིན་པའི་ཆར་ལྟུང་བ་དང༌། སྡིགས་པའི་ཆར་བྱེད་པའི་མི་དང༌། མི་མ་ཡིན་པ་དང༌། དུད་འགྲོའི་<line/>
</page>
<page index="120" id="61A">༄༅། །འཇིགས་པ་ཐམས་ཅད་དང༌། དེ་ལའང་བཀྲ་མི་ཤིས་པ་དང༌། རྨི་ལམ་དང༌། མཚན་མ་ངན་པ་དང༌། གདུག་པའི་གནོད་སྦྱིན་དང༌། སྐྱེས་བུ་དང༌།<line/>
རོ་དང་བྲལ་བ་དང༌། ཁ་བ་དང༌། ཆ་བ་དང༌། དྲི་ངན་པ་དང༌། རེག་པ་ངན་པ་དང༌། དུག་བསལ་བར་བགྱིའོ། །བཅོམ་ལྡན་འདས་མ་འཕགས་མ་སྒྲོལ་མ་བུད་མེད་ཀྱི་གཟུགས་<line/>
དང༌། ཆ་བྱད་ཀྱིས་དེ་ལ་ཆོམ་རྐུན་དང༌། ཆུ་དང༌། མུ་གེ་དང༌། རྣམ་པར་འཚེ་བ་སེལ་བར་བགྱིའོ། །རྒྱལ་པོ་དང༌། སེང་གེ་དང༌། སྟག་དང༌། མ་ཧེ་དང༌། སྤྱང་ཀི་དང༌། དུག་<line/>
དང༌། ཆོམ་རྐུན་དང༌། མི་དང༌། མི་མ་ཡིན་པའི་འཇིགས་པ་ཐམས་ཅད་རབ་ཏུ་ཞི་བར་བགྱིའོ། །སེམས་ཅན་ཐམས་ཅད་ཀྱང་སྔགས་སྒྲུབ་པའི་ཆོ་ག་ལ་མཁས་པ་ཡོངས་<line/>
སུ་ལོངས་སྤྱོད་པ་རྣམ་པ་སྣ་ཚོགས་པའི་འབྲས་བུ་དང༌། སྨན་དང༌། མེ་ཏོག་དང༌། འབྲས་བུའི་རོ་བཟའ་བ་དང༌། བཏུང་བ་དང༌། གོས་དང༌། གནས་དང༌། མལ་ཆ་དང༌། སྟན་<line/>
རྣམས་རྫོགས་པར་བགྱི་བ་དང༌། སེམས་ཅན་ཐམས་ཅད་ཆོས་འདོད་པ་ཉིད་དང༌། དགེ་བའི་ཆོས་ཀྱི་སྤྱོད་པ་ལ་སྦྱར་བར་བགྱིའོ། །འདི་ནི་བདག་གིས་སངས་རྒྱས་ཐམས་<line/>
ཅད་ཀྱི་སྤྱན་སྔར་སྨོན་ལམ་མཐར་ཐུག་པ་སྟེ། གང་དུ་བདག་ལ་སངས་རྒྱས་བཅོམ་ལྡན་འདས་ཐམས་ཅད་ཀྱིས་གནང་བར་གྱུར་ཅིག །བདག་ལ་སངས་རྒྱས་བཅོམ་<line/>
</page>
<page index="121" id="61B">ལྡན་འདས་ཀྱི་ལས་ཀྱི་དངོས་གྲུབ་ཡིད་ཀྱི་ཤིང་རྟ་ཡོངས་སུ་རྫོགས་པ་དང༌། བདག་དང༌། སྐྱེས་བུའི་རྣམ་པ་འདི་ངེས་པར་སྒྲོལ་བའི་ཆེད་དུ་དེ་ལྟ་བུའི་གཟུགས་ཀྱིས་བདག་དང༌། ཕྱག་<line/>
ན་རྡོ་རྗེ་བུད་མེད་ཀྱི་གཟུགས་ཀྱིས་དང༌། སྣ་ཚོགས་པའི་གཟུགས་དང༌། ཆ་བྱད་ཀྱིས་སེམས་ཅན་ཡོངས་སུ་སྨིན་པར་བགྱིའོ། །དེ་ནས་ཡང་སངས་རྒྱས་བཅོམ་ལྡན་འདས་སྤྱན་རས་<line/>
གཟིགས་དབང་ཕྱུག་ལ་རྗེས་སུ་བརྩེ་བས་བརྒྱ་བྱིན་དང༌། ཚངས་པ་དང༌། འཇིག་རྟེན་སྐྱོང་བ་གཞན་རྣམས་དང༌། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌།<line/>
ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་ལ་སོགས་པ་རྣམས་དགུག་པར་བྱས་ནས་དེ་ལྟ་བུའི་གཟུགས་ཀྱིས་སྐྱེས་བུ་ཆེན་པོའི་རྣམ་པ་བྱེད་པར་འགྱུར་རོ། །དེ་ནས་<line/>
སངས་རྒྱས་བཅོམ་ལྡན་འདས་དེ་རྣམས་ཐམས་ཅད་ཀྱིས་འདི་སྐད་ཅེས་བཀའ་སྩལ་ཏོ། །བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གྲུབ་པར་འགྱུར་རོ། །དེ་ནས་ཤཱཀྱ་<line/>
ཐུབ་པས་བྱང་ཆུབ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ། འདི་ནི་བདུད་དང༌། བརྒྱ་བྱིན་དང༌། ཚངས་པ་དང༌། འཇིག་<line/>
རྟེན་སྐྱོང་བ་གཞན་རྣམས་དང༌། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། གཟི་བརྗིད་ཆེ་ཞིང་གཟི་བརྗིད་ཆེ་བའི་མི་རྣམས་ཡོང་བར་བྱེད་ཅིང་སངས་<line/>
</page>
<page index="122" id="62A">༄༅། །རྒྱས་ཐམས་ཅད་ཀྱིས་ཡོངས་སུ་བཟུང་ཞིང་བྱིན་གྱིས་བརླབས་པ། ཁྱེད་ཀྱི་རིག་པ་དང༌། སྔགས་ཀྱི་ཚིག་རྣམས་ནི་གང་ཁྱོད་ཀྱིས་ནུས་པ་དེ་ལྟ་བུའི་གཟུགས་<line/>
དང༌། སྐྱེས་བུའི་རྣམ་པར་བྱས་པའོ། །རིགས་ཀྱི་བུ། ཁྱོད་ཀྱང་སྐད་ཅིག་གིས་ཚངས་པའི་ཆ་བྱད་ཀྱིས་སངས་རྒྱས་ཐམས་ཅད་ཀྱི་ཆོས་ཀྱི་ཚུལ་ཡང་དག་པར་སྦྱོར་བར་བྱེད་<line/>
དོ༑ ༑ཡུད་ཙམ་གྱིས་དགེ་སློང་གི་ཆ་བྱད་ཀྱིས་དང༌། སྐད་ཅིག་གིས་སྨན་དང༌། རྩིའི་གཟུགས་ཀྱིས་དང༌། ཡུད་ཙམ་གྱིས་བརྒྱ་བྱིན་གྱི་གཟུགས་ཀྱིས་འཕགས་པའི་ལམ་<line/>
དུ་འཇུག་པར་བྱའོ། །སྐད་ཅིག་གིས་བདུད་ཀྱི་གཟུགས་ཀྱིས་གཞན་གྱི་གཟུགས་སྤྲུལ་ཏེ་དབང་སྒྱུར་གྱི་ལྷའི་དབང་པོ་དང༌། དགའ་ལྡན་དང༌། མཚེ་མ་དང༌། འོག་མིན་<line/>
དང༌། རྒྱལ་པོ་ཆེན་པོ་བཞི་དང༌། འབྱུང་པོ་ཐམས་ཅད་པ་དང༌། དུར་ཁྲོད་དང༌། དྲག་པོ་དང༌། ཁྱབ་འཇུག་དང༌། ནོར་ལྷའི་བུ་དང༌། ནོར་སྦྱིན་དང༌། དབང་ཕྱུག་ཆེན་པོ་<line/>
དང༑ གནོད་སྦྱིན་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་དང༌། གནོད་སྦྱིན་དང༌། སྲིན་པོ་དང༌། ཡི་དྭགས་དང༌། ཤ་ཟ་དང༌། གྲུལ་<line/>
བུམ་དང༌། རྒྱལ་རིགས་དང༌། བྲམ་ཟེའི་རིགས་དང༌། རྗེ་རིགས་དང༌། དམངས་རིགས་དང༌། སེང་གེ་དང༌། གླང་པོ་ཆེ་དང༌། མ་ཧེ་དང༌། སྤྲེའུ་དང༌། ཕག་སྣ་ཚོགས་པའི་<line/>
</page>
<page index="123" id="62B">གཟུགས་ཀྱི་འདབ་ཆགས་དང༌། རི་དང༌། ཤིང་དང༌། འབྲས་བུ་དང༌། གོས་དང༌། ཆོས་གོས་དང༌། བཞོན་པ་དང༌། མལ་སྟན་དང༌། རྔ་པ་ཊ་ཧ་དང༌། དུང་དང༌། རིན་པོ་ཆེ་སྣ་ཚོགས་དང༌།<line/>
རྒྱན་གྱིས་བརྒྱན་པའི་གཟུགས་ཀྱིས་སྤྲས་པ་དང༌། སངས་རྒྱས་ཀྱི་གཟུགས་དང་མཚུངས་པར་འགྱུར་ཏེ། རིགས་ཀྱི་བུ། འདི་ནི་ཁ་དོག་དང༌། གཟུགས་དང༌། རྟགས་དང༌། དབྱིབས་<line/>
བརྒྱད་ཅུ་རྩ་བཞིའི་གཟུགས་དང་མཚུངས་པར་འགྱུར་ཏེ་དེ་བཞིན་གཤེགས་པ་འོད་དཔག་མེད་ཀྱིས་གསང་བ་པའི་བདག་པོ་ཕྱག་ན་རྡོ་རྗེ་ལ་བཀའ་སྩལ་ཏོ། །རིགས་ཀྱི་བུ། འདི་ནི་བྱང་<line/>
ཆུབ་སེམས་དཔའ་སྤྱན་རས་གཟིགས་དབང་ཕྱུག་གིས་མཐུ་ཆེན་པོས་འདིར་འོངས་པ་སྟེ་བདུད་དཔུང་དང་བཅས་པའི་ཡུལ་ལ་ཉན་ཐོས་དང༌། རང་སངས་རྒྱས་ཐམས་ཅད་དང༌། གང་<line/>
དུ་བདུད་དཔུང་དང་བཅས་པའི་ཡུལ་དུ་གནས་པ་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གི་རིག་པ་དང༌། སྔགས་ཀྱི་སྤྱོད་པའི་ཐབས་ཀྱིས་སེམས་ཅན་རྣམས་ཡོངས་<line/>
སུ་སྤྱོད་པར་བྱེད་དོ། །ཇི་འདྲ་བའི་སེམས་ཅན་ཕྱོགས་བཅུ་རྣམས་སུ་ཚད་མེད་ཅིང་གྲངས་མེད་པ་རྣམས་ཡོངས་སུ་དག་པ་དང༌། ཡོངས་སུ་མ་དག་པའི་སངས་རྒྱས་ཀྱི་ཞིང་རྣམས་<line/>
སུ་སྒྲིབ་པ་མེད་པའི་ཡེ་ཤེས་ཀྱི་སྤྱན་གྱིས་གཟིགས་པར་གྱུར་ཏོ། །བསམ་པ་ཇི་ལྟ་བའི་གཟུགས་ཀྱིས་རང་དང༌། ཇི་ལྟ་བུས་གདུལ་བར་བྱ་བའི་སེམས་ཅན་རྣམས་གནས་ལ་<line/>
</page>
<page index="124" id="63A">༄༅། །གསུམ་པ་ཕྱིར་མི་ལྡོག་པ་ལ་འཇོག་པར་བྱེད་པའོ། །ཇི་སྲིད་སངས་རྒྱས་ཀྱི་གཟུགས་ཀྱིས་གང་ཡང་སེམས་ཅན་གྱི་ཆགས་པ་ཟིལ་གྱིས་མནན་ཏེ་རྣམ་པ་སྣ་ཚོགས་<line/>
པའི་ཡོ་བྱད་དང༌། ཡོངས་སུ་ལོངས་སྤྱོད་པར་འདོད་པ་དེ་རྣམས་ཀྱིས་ཞེན་པ་སྤང་བའི་ཆེད་དུ་དེ་རྣམས་ལ་ཡོ་བྱད་རྣམས་བྱིན་ནས་ཕྱིར་མི་ལྡོག་པ་ཉིད་ལ་རབ་ཏུ་འཇོག་པར་བྱེད་<line/>
དོ༑ ༑ངེས་པར་སླར་ཡང་དམ་ཚིག་དེས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་ཐམས་ཅད་དང་ལྡན་པའི་འཁོར་ལ་སྨྲས་པ། རིགས་ཀྱི་བུ། ཁྱེད་<line/>
རྣམས་བརྒྱ་བྱིན་དང༌། ཚངས་པ་དང༌། འཇིག་རྟེན་སྐྱོང་བ་དང༌། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་<line/>
འཕྱེ་ཆེན་པོ་ལ་སོགས་པ་རྣམས་ཡིད་ཀྱིས་བཤད་པ་ལ་བདག་རབ་ཏུ་སྤྲོ་བ་ཆེན་པོ་བགྱིད་དོ། །བདག་རྟ་མགྲིན་ཞེས་བྱ་བའི་ཁྲོ་བོའི་རྒྱལ་པོ་ཆེན་པོ་སྨྲས་པའང་བཅོམ་ལྡན་<line/>
འདས་དང་ཕན་ཚུན་ཕན་པ་དང༌། འཇམ་པའི་སེམས་སུ་གྱུར་ཅིག །འདི་ནི་བདག་གི་གསང་སྔགས་འབྲས་བུ་ཆེན་པོ་གཟི་བརྗིད་ཆེན་པོ་ལས་ཀྱི་དོན་ཐམས་ཅད་སྒྲུབ་པ་པོར་<line/>
འགྱུར་ཏེ། ཡང་འདིར་ན། ན་མོ་རཏྣ་ཏྲ་ཡཱ་ཡ། ན་མོ་ཨ་མི་ཏཱ་བྷཱ་ཡ། ཏ་ཐཱ་ག་ཏཱ་ཡ། ཨརྷ་ཏེ། སམྱཀྶཾ་བུདྡྷ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭ་ཡ། མ་ཧཱ་སཏྭ་<line/>
</page>
<page index="125" id="63B">ཡ༑ མཧཱ་ཀཱ་རུ་ཎི་ཀཱ་ཡ། སརྒ་སཏྭཱ་ཡ། ཨ་ནུ་ཀཾ་པ་ཀཱ་ཡ། སརྦ་སཏྭ་བྱ་ས་ན་གྷཱི་ཏེ་ནི། སརྦ་སཏྭཱ་མཀྵ་ཀ་རཱ་ཡ། སརྦ་བིཪྻ་རཱ་ཛ་ཨ་དྷི་བྷི་ཀྲཱཾ་ཏཱ་ཡ་མ་ཧཱ་རཱ་ཛ་པྲོཀྟེ། འདི་རྣམས་ལ་ཕྱག་བྱས་<line/>
ནས་འཕགས་པ་སྤྱན་རས་གཟིགས་དབང་ཕྱུག་གི་ཞལ་ནས་གསུངས་པ་སེམས་ཅན་ཐམས་ཅད་ཀྱི་དོན་སྒྲུབ་པ་བགེགས་ཐམས་ཅད་གསོད་པར་བྱེད་ཅིང་ཐམས་ཅད་འཇོམས་པར་<line/>
བྱེད་པའི་སྔགས་བརྗོད་པར་བགྱིའོ། །ཨོཾ་ཧུ་ཧུ་ཧུ། ཏ་རུ་ལེ། བི་ཏེ་རུ་ལེ། སརྦ་བི་ཥ། གྷཱ་ཏ་ཀ། ཛྭ་ལི་ཏ་བི་ཕུ་ལིངྐ། ཏྲི་ཧཱ་ས། ཀེ་ཤ་རཱ་ཊེ་པ། བཛྲ་ཁུ་ར་ནིར་གྷཱ་ཏཱ། ཀ་ཙ་ལི་ཏ། བ་<line/>
སུ་དྷཱ་ཏ་ལ། ནི་ཤྭཱ་ས། མཱ་རུ་ཏི་ཏྐི་པྟི། དྷ་ར་ཎཱི་དྷ་ར། བྷཱི་ཥ་ཎཱ། ཏྲི་ཧ་ས། ཨ་པ་རི་མི་ཏ་བཱ་ལཱ་ཀྲ་མ་བྷཱི་ཏ་བྷུ་ཏ་ག་ནཾ། བུགྷྣ་བུགྷྣ། ཧ་ཡ་གྲཱི་བ། ཁཱ་ད་ཁཱ་ད། པ་ར་མནྟྲ་སིདྡྷི་མེ་དི་ན།<line/>
ཨཱ་བེ་ཤཱ་ཡ། ཛྭ་ལ་ར་པི་ཤཱ་ཙ་གྲ་ཧེ་ཥུ། ཨ་པྲ་ཏི་ཧ་ཏོ། །བྷ་བ། བཛྲ་ཀིཉྩ་རཱ་ཡ་སི། ཨི་མཾ་དུཥྚ་གྲ་ཧ་དུཥྚ་གྲ་ཧ་སརྦ་པཱ། དྷུ་ན་དྷུ་ན། པ་ཊ་པ་ཊ། བནྡྷ་བནྡྷ། བུདྡྷ་དྷརྨ་སངྒྷ། ཨ་<line/>
ནུ་ཛྙཱ་ཀ་ར་ཤཱི་གྷྲཾ། ཧ་ཡ་གྲི་བ་ཕཊ། བཛྲ་ག་ཏྲཱ་ཡ་ཕཊ། བཛྲ་ནེ་ཏྲཱ་ཡ་ཕཊ། བཛྲ་དཾཥྚ་ཡ་ཕཊ། བཛྲ་ཁུ་རཱ་ཡ་ཕཊ། བཛྲ་ཨཱཪྻ་ཁུ་རཱ་ཎི་གྷཱ་ཏ་ན་ཡ་ཕཊ། པ་ར་མནྟྲ་བི་ནཱ་ཤཱ་ནཱ་ཡ་ཕཊ།<line/>
ཏྲེ་ལོཀྱ་བྷ་ཡཾ་ཀཱ་ར་ཡ་ཕཊ། སརྦ་ཀརྨ་ཥུ་ཨ་པྲ་ཏི་ཧ་ཏཱ་ཡ་ཕཊ། བཛྲ་ཀུ་ལོ་ཏྲ་ས་ནཱ་ཡ་ཕཊ། ཧཱུཾ་ཧཱུཾ་ཧཱུཾ། ཕཊ་ཕཊ་ཕཊ་ཕཊ་སྭཱཧཱ། ཧཱུཾ་ཡིག་གསུམ་དང༌། ཕཊ་ཡིག་བཞིས་བཅོ་<line/>
</page>
<page index="126" id="64A">༄༅། །བརྒྱད་ཀྱིས་ལྷག་པའི་བཅུ་བཞི་ལ་བརྟེན་པའི་རྟ་མགྲིན་གྱི་ཞལ་གྱི་སྔགས་རྫོགས་སོ།། །།ཨོཾ་བཛྲ་ཁུ་ར་བི་ཀྲྀ་ཏཱ་ན་ན་ཧཱུཾ་ཕཊ། ཉེ་བའི་སྙིང་<line/>
པོའོ༑ ༑ཨོཾ་ཧ་ཡ་གྲཱི་བ་ཧྲྀ་ད་ཡ། མ་བརྟ་ཡི་ཥྱཱ་མི། ཨེ་ཧི་ཨེ་ཧི། མཧཱ་བཱ་ལ། བཛྲེ་ན་ཁ། བཛྲ་རོ་མ། བཛྲ་ཀྲོ་ཊ། བཛྲ་ཀོ་ཥ། བཛྲ་ཁུ་ར། བཛྲ་དཾཥྚ། ཧ་ན་ཧ་ན། ད་ཧ་ད་ཧ། པ་<line/>
ཙ་པ་ཙ༑ གྲིཧྣ་གྲིཧྣ། བནྡྷ་བནྡྷ། རངྒ་རངྒ། ས་ཧ་ས་ཧ། ཛལྤ་ཛལྤ། ཏུ་རུ་ཏུ་རུ། རུ་ཊུ་རུ་ཊུ། དྷུ་ན་དྷུ་ན། བི་དྷུ་ན་བི་དྷུ་ན། མ་ཐ་མ་ཐ། ཀམྤ་ཀམྤ། ཀ་ཊ་ཀ་ཊ། སརྦ་དེ་བཱི།<line/>
སརྦ་ཡཀྵ། སརྦ་བི་ཧེ་ཋ་ཀཱ། སརྦ་བི་ཥི་པྲ་བི། པྲ་བི་པྲ་བི་ཤ། ཧ་ཡ་གྲཱི་བ་པྲི་ཡ་ཛྭཱ་ལ་ཨ་བི་ཤ། ཨཱ་བི་ཤ། བཛྲ་ཁུ་ར། མ་བི་ལམྦ། བུདྡྷ་དྷརྨྨཱ་སཾ་གྷ་བ་ཙ་ན། མ་ནུ་སྨཱ་ར། ཛཱ་<line/>
ཏི་མ་ནུ་སྨཱ་ར། ཧྲྀ་ད་ཡ་མ་ནུ་སྨཱ་ར། བི་ཀི་ར་བི་ཀི་ར། ག་ཛ་ག་ཛ། ནནད་ནནད། གུ་ལུ་གུ་ལུ། མུ་ལུ་མུ་ལུ། ནི་ཧ་ན་ནི་ཧ་ན། ཧཱུཾ་ཧཱུཾ། ཕཊ་ཕཊ་སྭཱཧཱ། སྙིང་པོའི་སྔགས་སོ། །ན་མ་ཨཱཪྻ་ཨ་<line/>
བ་ལོ་ཀི་ཏེ་ཤྭ་ར་ཡ། འདིའང་སྟོབས་དང་ཕ་རོལ་གནོན་པ། དཔག་ཏུ་མེད་པ་རིག་པའི་རྒྱལ་པོ་ཆེན་པོ་ལུས་ཀྱི་མཆོག་གི་གཟི་བརྗིད་རྣམ་པར་འཇིག་པར་བྱེད་པ། དེ་བཞིན་<line/>
གཤེགས་པ་ཐམས་ཅད་ཀྱི་རྗེས་སུ་འཇུག་ཅིང་མཆོད་པའི་རྗེས་སུ་གནང་བ། རྣམ་པར་འཚེ་བ་ཐམས་ཅད་རྣམ་པར་གནོན་པ། རིག་པའི་ཚོགས་ཐམས་ཅད་ཀྱིས་མཆོད་པ།<line/>
</page>
<page index="127" id="64B">ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོས་ཡང་དག་པར་བསྟོད་པ། ཡི་དྭགས་དང༌། ཤ་ཟ་<line/>
དང༌། གྲུལ་བུམ་གྱིས་མཆོད་པ། རྣམ་པར་འགྱུར་བ་ཆེན་པོ་མཆེ་བ་གཙིགས་པ། རྟ་མགྲིན་གྱི་རྒྱལ་པོའི་ཆོ་གར་འགྱུར་རོ། །སྡིག་པ་བྱང་བ་བྱས་ནས་མཆོད་རྟེན་དུ་འབུམ་ཕྲག།<line/>
གསུམ་བཟླས་སོ། །དེ་ནས་སྒྲུབ་པ་བརྩམ་པར་བྱ་སྟེ་དཀར་པོའི་བཅོ་ལྔ་ལ་མཚན་མོ་གསུམ་དུ་སྨྱུང་བར་གནས་པས་ཁ་ཚར་གྱི་རྩེ་མོ་མ་བཅད་པ་སྐྲ་དང་བྲལ་བའི་རས་ལ་རི་མོ་<line/>
མཁན་གསོ་སྦྱོང་ཅན་གྱིས་ཁ་དོག་མ་འདྲེས་པའི་ཚོན་གྱིས་པིར་གཙང་མ་སར་པས་བཅོམ་ལྡན་འདས་ཀྱི་གཟུགས་བརྙན་པདྨའི་གདན་ལ་གནས་པ་ཆོས་སྟོན་པར་མཛད་བཞིན་<line/>
པ་འདྲིར་གཞུག་པར་བྱའོ། །གཡོན་གྱི་གཞོགས་སུ་འཕགས་པ་སྤྱན་རས་གཟིགས་དབང་ཕྱུག་མཆོད་ཕྱིར་ཐོགས་དཀར་པོ་ཅན། སྟོན་ཀའི་སྤྲིན་ལྟར་དཀར་བ། པདྨའི་ལུས་<line/>
དང༌། རལ་པའི་ཅོད་པན་འཆང་བའི་དབུས་སུ་འོད་དཔག་མེད་དཀར་པོ་སྦྱངས་པའི་སྣོད་ཀྱི་ནང་དུ་གནས་པ། ཕྱག་གཡས་པས་མི་འཇིགས་པ་རབ་ཏུ་སྦྱིན་པ། གཡོན་པས་པདྨ་<line/>
རབ་ཏུ་སྦྱིན་པས་བྲེལ་བའོ། །སྒྲུབ་པ་པོའང་ངེས་པར་རྟོག་བཞིན་པའོ། །འཕགས་པ་སྤྱན་རས་གཟིགས་དབང་ཕྱུག་གི་འོག་གི་གཡོན་དུ་སྟོན་ཀའི་སྤྲིན་ལྟར་དཀར་བའི་རྟ་<line/>
</page>
<page index="128" id="65A">༄༅། །མགྲིན་རིག་པའི་རྒྱལ་པོ་བྲི་བར་བྱའོ། །རྣམ་པར་འགྱུར་བའི་ཞལ་སྤྱན་དམར་པོ། སྐྲ་སེར་སྐྱ། ཨེ་ན་ཡའི་ཕྱག་ཆེན་པོ། རས་ཡུག་གིས་དཀྲིས་པ།<line/>
དྲག་པོའི་གསུས་པ་འཕྱང་བ། སྦྲུལ་གྱི་མཆོད་ཕྱིར་ཐོགས་པ་ཅན། སྤྱན་རས་གཟིགས་དབང་ཕྱུག་ལ་ངེས་པར་རྟོག་བཞིན་པ། འབར་བའི་ཞལ་པདྨའི་ཕྲེང་བ་དྲུག་<line/>
ཅུས་དབུ་ལ་བརྒྱན་པའོ། །དེ་ཡི་ཉེ་ལོགས་སུ་བརྩོན་འགྲུས་དང་ལྡན་པའི་རིག་པ་འཛིན་པ་ལག་ན་སྤོས་ཕོར་གྱིས་བྲེལ་བ་པུས་མོ་གཉིས་བཙུགས་པའོ། །དེ་ནས་བཅོམ་<line/>
ལྡན་འདས་ཀྱི་གཡོན་གྱི་གཞོགས་སུ་ཁྲོ་བོ་ལ་ངེས་པར་རྟོག་བཞིན་པ། ཅུང་ཟད་འཛུམ་པའི་བཞིན་རྡོ་རྗེ་ལ་ཉུག་པར་བྱེད་བཞིན་པ། འབར་བའི་ཕྲེང་བས་འཁྲུགས་པའོ། །<line/>
བཅོམ་ལྡན་འདས་ཀྱི་འོག་ཏུ་ཆོས་ཀྱི་འཁོར་ལོའི་གཞོགས་གཉིས་སུ་པདྨའི་སྟེང་དུ་གནས་པ། པདྨ་དེའང་ཀླུ་གཞོན་ནུས་ཡོངས་སུ་ཟིན་པའོ། །དེ་ནས་རིག་པ་འཛིན་<line/>
པས་རི་མོའི་ལས་རྫོགས་པ་དང༌། མཆོད་པ་རྒྱ་ཆེན་པོ་བྱས་ཏེ་མཚན་མོ་གསུམ་དུ་སྨྱུང་བར་གནས་པས་བགྲང་ཕྲེང་བཞག་ནས་མར་གྱི་མར་མེ་རྒྱ་ཆེན་པོ་དང་།དཀར་<line/>
པོའི་གཏོར་མ་ཕུལ་ནས་དེ་ནས་རིག་པ་འཛིན་པས་སྣོད་སྤྱད་པ་བྱས་པས་མཚན་མོ་གཅིག་ཏུ་རབ་ཏུ་བཅུག་ཏེ་གཞག་པར་བྱའོ། །དེ་ནས་ཕྱུང་སྟེ་རྒྱལ་གྱི་ལྕགས་<line/>
</page>
<page index="129" id="65B">ལས་བྱུང་བའི་འཁོར་ལོ་གསོ་སྦྱོང་ཅན་གཙང་མ་དབང་པོ་མ་ཚང་བ་མ་ཡིན་པའི་ལས་བྱེད་པས་བྱེད་དུ་བཅུག་ནས་སོར་མོ་བརྒྱད་པ་རྒྱས་པ། ཡོངས་སུ་ཟླུམ་པ། རྡོ་རྗེ་འབར་བའི་<line/>
ཕྲེང་བས་འཁྲུགས་པའོ། །དེ་ནས་རིག་པ་འཛིན་པས་འཁོར་ལོ་དེའང་བ་བྱུང་ལྔར་མཚན་མོ་གཅིག་ཏུ་རབ་ཏུ་བཅུག་ནས་གཞག་པར་བྱའོ། །དེ་ནས་བཏོན་ནས་ཁྲུས་དང་རྗེས་སུ་<line/>
མཐུན་པར་བྱས་ཏེ་གོས་དཀར་པོས་ཀུན་ནས་དཀྲིས་ནས་རས་རིས་ཞལ་ནུབ་ཏུ་ཕྱོགས་པར་བཞག་སྟེ་བདུག་པ་དང༌། གཏོར་མ་དང༌། མཆོད་ཡོན་གྱི་སྣོད་བླངས་ནས་ལྷ་ཐམས་<line/>
ཅད་སྤྱན་དྲང་བར་བྱའོ། །མཆོད་ཡོན་ཕུལ་ནས་སླར་ཡང་གཤེགས་སུ་གསོལ་པ་ཡང་བདག་ལ་བྱས་ནས་རྩ་བའི་སྔགས་ཀྱིས་ཡན་ལག་བདུན་བཟླས་པའི་ཐལ་བས་ཐལ་བའི་<line/>
ར་བ་དང༌། སྒྲོན་མེ་ལ་ལན་བདུན་བཟླས་པས་སྒྲོན་མེའི་ར་བ་དང༌། དེ་ནས་སྲུང་བའི་ཆོག་བྱས་ནས་ཡུངས་ཀར་ལ་ལན་བདུན་བཟླས་པས་ས་གཞི་བཅིང་བ་དང༌། ཆུ་ལ་ལན་<line/>
བདུན་མངོན་པར་སྔགས་པས་ནམ་མཁའ་བཅིང་བའོ། །དེ་ནས་རིག་པ་འཛིན་པས་དྲིའི་ཆུས་ཡོངས་སུ་བཀང་བ་མེ་ཏོག་དཀར་པོ་དང་ལྷན་ཅིག་པ་པུས་མོ་གཉིས་བཙུགས་<line/>
པའི་རིག་པ་འཛིན་པས་རྩ་བའི་སྔགས་ཀྱིས་རང་གི་ལྷ་སྤྱན་དྲང་བར་བྱས་ནས་མཆོད་ཡོན་ཕུལ་ཏེ་སྟན་དེ་ལ་ལྷ་རྣམས་ཚིམ་པར་བྱའོ། །མར་དང༌། སྦྲང་རྩི་དང༌། འོ་<line/>
</page>
<page index="130" id="66A">༄༅། །མས་སྲེག་བླུགས་ལན་བདུན་སྦྱིན་སྲེག་བྱའོ། །དེ་ནས་རིག་པ་འཛིན་པས་ལག་པ་གཉིས་ཀྱིས་འཁོར་ལོ་བླངས་ནས་ཇི་སྲིད་དུ་འབར་བར་གྱུར་<line/>
པ་དེ་སྲིད་དུ་བཟླས་པར་བྱའོ། །རྔ་བོ་ཆེའི་སྒྲ་ཐོས་པ་དང༌། སྤྲིན་ལས་གོ་ལུ་གོ་ལུ་སྒྲོགས་པ་དང༌། མར་མེའི་རྩེ་མོ་འཕེལ་བ་དང༌། རས་རིས་འགུལ་བ་དང༌། དུང་གི་སྒྲ་ཐོས་<line/>
པ་དང༌། དྲིལ་བུའི་སྒྲ་སྒྲོགས་པ་དང༌། ཧ་ཧའི་སྒྲ་སྒྲོགས་པ་དང༌། རིགས་ཀྱི་བུ་དེ་རྣམས་གྲུབ་པ་ལེགས་སོ། །ལེགས་སོ། །འཁོར་ལོ་འདི་བྱང་ཆུབ་སེམས་དཔའི་ལམ་<line/>
བགྲོད་པ། སྲིད་པའི་རྒྱ་མཚོ་ཆེན་པོ་སྒྲོལ་བར་བྱེད་དོ། །དེ་ནས་རིག་པ་འཛིན་པས་རིངས་པ་རིངས་པར་ཇི་སྲིད་འཕགས་པ་སྤྱན་རས་གཟིགས་དབང་ཕྱུག་མ་བྱོན་གྱི་བར་<line/>
དུ་བཟླས་པ་བྱའོ། །བྱོན་པ་ནའང་མཆོད་ཡོན་དབུལ་བར་བྱའོ། །དེ་ནས་སྒྲུབ་པ་པོས་མཆོད་ཡོན་ཕུལ་ནས་དེ་ནས་འཕགས་པ་སྤྱན་རས་གཟིགས་དབང་ཕྱུག་གིས་སྒྲུབ་པོ་<line/>
ལ་གསུངས་པ། བུ། བདུད་ཀྱི་ཕྱོགས་དེ་རྣམས་ངེས་པར་ཐུལ་བ་དང༌། བྱང་ཆུབ་སེམས་དཔའི་ལམ་དེ་རྣམས་བགྲོད་པ་ཅི་བྱ་ཞེས་སོ། །དེ་ནས་བཅོམ་ལྡན་འདས་འཕགས་<line/>
པ་སྤྱན་རས་གཟིགས་དབང་ཕྱུག་སྒྲུབ་པ་པོ་ལ་ཕྱག་གཡས་པས་སྤྱི་བོར་ཉུག་པར་མཛད་དོ། །ཉུགས་པའི་སྐད་ཅིག་དེ་ཉིད་ལས་དཔག་ཚད་སྟོང་དུ་རྒྱ་ཆེ་བའི་བླ་རེ་གཡེར་<line/>
</page>
<page index="131" id="66B">ཁའི་དྲ་བ་འཕྱང་བ་གསེར་གྱི་འདབ་མས་རབ་ཏུ་འཕྱང་བཞིན་པས་སྒྲོལ་མ་བཅིངས་པ། ཨིནྡྲ་ནི་ལ། པདྨ་རཱ་ག །སཽ་གནྡྱི་ཀ་དང༌། རྒྱན་གྱི་ཁྱད་པར་གཞན་རྣམས་ཀྱིས་ཀྱང་རྡོ་རྗེའི་ནུས་<line/>
པས་རྣམ་པར་སྤྲས་ཤིང་ཉ་བར་སྤྲས་པ། བཀྲ་ཤིས་པ་གཞན་གྱིས་ཀྱང་རིག་པ་འཛིན་པའི་བུ་མོ་གཟུགས་བཟང་ཞིང་མཛེས་པ་གླུ་ལེན་བཞིན་པ་སྙན་པའི་སྒྲ་དབྱངས་སྒྲོགས་པ།<line/>
པི་ཝང་དང༌། རྫ་རྔ་དང༌། གླིང་བུ་དང༌། ཕེག་རྡོབ་རྗེས་སུ་སྒྲུབ་པའི་འཕགས་པ་སྤྱན་རས་གཟིགས་དབང་ཕྱུག་གི་སྒྲུབ་པ་པོའི་བླ་རེ་འདི་རང་ཉིད་རིག་པའི་རྒྱལ་པོ་དེའི་མཐུས་ཇི་སྲིད་<line/>
ཟླ་བ་དང༌། ཉི་མ་དང༌། སྐར་མ་རྣམས་ཡོད་ཀྱི་བར་དུ་འཁོར་དང་བཅས་པ་རོལ་པར་བྱེད་པ་དང༌། རིག་པའི་རྒྱལ་པོ་འདིའི་མཐུས་རིག་པ་འཛིན་པ་ཐམས་ཅད་ཀྱི་འཁོར་ལོས་བསྒྱུར་<line/>
བ་རྣམས་ཀྱི་མངའ་བདག་གོ །དེ་ནས་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་བྱ་བ་བྱས་ནས་ཡོངས་སུ་སྤྱོད་པར་བྱེད་པ་པོ་དང་ལྷན་ཅིག་གཞལ་མེད་ཁང་ལ་འཛེགས་<line/>
ནས་འགྲོ་བར་བྱེད་དོ། །འཁོར་ལོ་དེའང་འབར་བཞིན་པ་གཞལ་མེད་ཁང་གི་རྩེ་མོར་རིག་པ་ཐམས་ཅད་ཀྱི་འཁོར་ལོས་བསྒྱུར་བ་རྣམ་པར་འགྲོ་བའི་ཡིད་ཀྱིས་བདེ་བ་ཅན་དུ་འགྲོ་<line/>
བར་བྱེད་དོ། །གང་དུ་དེ་བཞིན་གཤེགས་པ་འོད་དཔག་མེད་བཞུགས་པ་དེར་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ་<line/>
</page>
<page index="132" id="67A">༄༅། །ཅི་དང༌། ལྟོ་འཕྱེ་ཆེན་པོ་དང༌། རིག་པ་འཛིན་པས་ཀྱང་བསྟོད་པར་བྱ་བཞིན་པ། མེ་ཏོག་གི་ཆར་རབ་ཏུ་འབབ་པ་རྣམས་ཀྱིས་བསྐལ་པར་གནས་<line/>
ཤིང་རིག་པ་འཛིན་པ་ཐམས་ཅད་ཀྱི་འཁོར་ལོས་བསྒྱུར་བའི་མངའ་བདག་སྟེ་གང་གི་ཚེ་འཆི་བ་ན་བྲམ་ཟེ་རྣམས་སུ་སྐྱེ་བར་འགྱུར་ཞིང་སྐྱེ་བ་དྲན་པ་དང༌། མཚན་ཐམས་ཅད་<line/>
ཡོངས་སུ་རྫོགས་པའོ། །དུས་ཐམས་ཅད་མངོན་པར་ཤེས་པ་དང༌། ནོར་ཆེན་པོ་དང༌། ལོངས་སྤྱོད་ཆེན་པོ་དང༌། བརྩོན་འགྲུས་ཆེན་པོས་ཕ་རོལ་གནོན་པ་དང༌། སེམས་ཅན་<line/>
ཐམས་ཅད་ཀྱིས་མཐོང་ན་དགའ་བ་དང༌། སྙིང་རྗེ་ཅན་དང༌། སངས་རྒྱས་ལ་མངོན་པར་དང་བ་དང༌། ཡིད་གཞུངས་པ་དང༌། ཐོས་པ་འཛིན་པ་དང༌། བཟོ་དང༌། ཡི་གེ་དང༌། རི་<line/>
མོ་ཐམས་ཅད་ལ་མཁས་པ་དང༌། བསམ་གྱིས་མི་ཁྱབ་པ་གང་སེམས་པར་བྱེད་པ་དེ་ཡིད་ཀྱིས་རྟོགས་པར་བྱའོ། །ནད་ཐམས་ཅད་རྣམ་པར་སྤང་བའི་བྲམ་ཟེའི་རིགས་<line/>
སུ་སྐྱེའོ་ཞེས་སོ། །ལན་བདུན་མངོན་པར་སྔགས་ཏེ་གཙུག་ཕུད་བཅིང་བ་དང༌། ཧཱུཾ་ཡིག་གིས་འཕེལ་བ་དང༌། གནོན་པ་དང༌། རྨོངས་པར་བྱེད་དོ། །ཛ་ཡིག་གིས་གཤེགས་སུ་གསོལ་ལོ།།<line/>
གྷ་ཡིག་གིས་གསོད་པའོ། །སྭཱཧཱའི་ཡི་གེས་ཞི་བའི་དོན་དང༌། འཚོ་བར་བྱེད་པའོ། །མདོར་བསྡུས་ན་སྟོན་པར་བྱེད་དེ། རིག་པ་འཛིན་པ་གསང་ཆེན་མཆོག་སྒྲུབ་པར་འདོད་<line/>
</page>
<page index="133" id="67B">པ་དེས་གཅོད་པ་དང༌། གསོད་པ་དང༌། དབྱེ་བ་དང༌། བརླག་པར་བྱེད་པ་དང༌། བསྡིགས་པ་དང༌། གསོད་པར་བྱེད་པ་གཞན་ཐམས་ཅད་ཀྱང་འདིར་བྱའོ། །ཐམས་ཅད་སྙིང་རྗེའི་བདག་ཉིད་ཀྱིས་ཏེ་<line/>
དྲག་པོ་ཡིས་ནི་མ་ཡིན་པ་ཁོ་ནའོ། །ཇི་སྲིད་དུ་རིག་པའི་རྒྱལ་པོ་རབ་ཏུ་སྦྱར་བར་མི་བྱ་བའི་གནས་སུ་སྦྱར་བར་མི་བྱ་སྟེ་གང་རབ་ཏུ་སྦྱར་བར་བྱེད་པ་དེའི་མཆོག་གི་སྒྲུབ་པ་མི་འགྲུབ་བོ། །དམ་<line/>
ཚིག་ཤེས་པ་མེད་པར་ཡང་འགྱུར་རོ། །དངོས་གྲུབ་འདི་ནི་སྒྲུབ་ཐབས་ཐམས་ཅད་དང༌། རྒྱུད་ཐམས་ཅད་དུའོ། །སོར་མོ་ལ་ལན་བདུན་མངོན་པར་སྔགས་པར་བྱས་ནས་སྤྲིན་གནོན་པར་<line/>
བྱེད་དོ། །མགོ་རེག་བྱས་ནས་རྒྱན་པོ་རྒྱལ་བར་བྱེད་དོ། །ཐ་སྙད་ཐམས་ཅད་ཉིད་ལའང་ངོ༌། །ཡུངས་ཀར་ལ་ལན་བདུན་སྔགས་པ་བྱས་ནས་རི་ལ་བསྣུན་པར་བྱས་ཏེ་རྣམ་པར་རྙིལ་བར་<line/>
བྱེད་དོ༑ ༑མཱ་ལ་རིའི་མེ་ཏོག་ལ་ལན་བདུན་མངོན་པར་སྔགས་ཏེ་བུད་མེད་གང་གིས་བསྣམས་པར་སྦྱིན་པའམ། མགོ་བོར་བླུགས་ན་དེ་དབང་དུ་འགྱུར་རོ། །རུ་རྟ་དང༌། ཤིང་ཚ་དང༌། ཨ་ག་<line/>
རུ་ནག་པོ་དང༌། ཙནྡན་དང༌། གུར་གུམ་དང༌། ས་ཧཱ་ཀ་རའི་སྙེ་མ་དང༌། ཚ་བ་གསུམ་གྱི་འདབ་མ་དང༌། ན་ལེ་ཤམ་དང༌། བ་གུ་ལའི་མེ་ཏོག་དང༌། པྲི་ཡང་ཀུའི་མེ་ཏོག་རྣམས་ཕྱེ་མ་ཞིབ་མོར་བྱས་<line/>
ནས་སྦྲང་རྩིས་སྦྱར་ཏེ་ཙ་ན་ཀའི་འདབ་མར་རིལ་བུ་བྱེད་དུ་གཞུག་པར་བྱའོ། །འདི་རྣམས་ལན་ལྔར་ཡོངས་སུ་བཟླས་ཏེ་བྱིན་པ་དེ་དབང་དུ་འགྱུར་རོ། །རྩ་བའི་སྔགས་ཀྱིས་སྐྱེས་པ་དང་<line/>
</page>
<page index="134" id="68A">༄༅། །ལྷན་ཅིག་བུད་མེད་དབང་དུ་འགྱུར་རོ། །སྒྲུབ་པ་ལ་ཞུགས་པས་གང་དེར་གནས་པ་དེ་ཉིད་ཀྱིས་ཕྱེ་མས་ཡང་དག་པར་བརྩམས་པར་བྱ་སྟེ་ལོག་<line/>
འདྲེན་རྣམས་ཀྱིས་ཟིལ་གྱིས་མི་ནོན་ནོ། །འདི་ཉིད་ཀྱིས་སྲིན་པོ་དང༌། ཡི་དྭགས་ལ་སོགས་པ་རྣམས་ཀྱིས་སོ། །ཀུ་ཏྲ་ཛའི་ས་བོན་དང༌། ནཱ་ག་གེ་སར་དང༌། པདྨའི་འདབ་<line/>
མ་དང༌། ཤྲཱི་ཥའི་མེ་ཏོག་དང༌། སྤང་སྤོས་དང༌། རྒྱ་སྤོས་དང༌། རུ་རྟ་དང༌། ལག་སྐྱེས་ཀྱི་ས་བོན་དང༌། ཙནྡན་དམར་པོ་དང༌། གཞན་གྱིས་མི་ཐུབ་པ་དཀར་པོའི་མེ་ཏོག་<line/>
དང༌། ས་བོན་རྣམས་གཅིག་ཏུ་བྱས་ནས་བ་སེར་སྐྱའི་གཅིན་གྱིས་བུ་མོའི་ལག་པར་བཏགས་པར་བྱའོ། །དེ་ནས་རིལ་བུ་བྱས་ནས་གྲིབ་མ་ལ་མཱ་ལ་ཏཱིའི་མེ་ཏོག་དཀར་པོས་བགོ་<line/>
བར་བྱའོ། །འདི་རྣམས་ཀྱི་ལུས་བྱུགས་ན་ལོག་པར་འདྲེན་པ་དང༌། ཡི་དྭགས་དང༌། གྲུལ་བུམ་དང༌། ཤ་ཟ་ལ་སོགས་པ་རྣམས་གང་གིས་ཀྱང་ཟིལ་གྱིས་གནོན་པར་མི་འགྱུར་<line/>
རོ༑ ༑གལ་ཏེ་མི་སྦྱིན་ན་བ་ལང་གི་གཅིན་ལ་ལན་བདུན་མངོན་པར་སྔགས་པར་བྱས་ནས་ནད་རབ་ཏུ་འཇོམས་པར་བྱེད། གུ་གུལ་དང༌། པི་ཙུ་མར་ཏའི་ས་བོན་དང༌། ཙནྡན་<line/>
དང༑ ཏུ་རུཥྐ་དང༌། ཤྲཱི་བལ་ས་ཀ་འདི་རྣམས་ཕྱེ་མར་བྱས་ནས་གོས་ལ་བདུག་པར་གྱིས་ཤིག །གང་གིས་ཀྱང་ཟིལ་གྱིས་གནོན་པར་མི་འགྱུར་རོ། །ལྡོང་རོས་དང༌། གི་ཝང་<line/>
</page>
<page index="135" id="68B">དང༌། ལག་སྐྱེས་དང༌། བ་རུ་ར་དང༌། ཀ་དམ་པའི་མེ་ཏོག་དང༌། ཤིང་མངར་དང༌། སེ་ཕ་ལི་ཀའི་མེ་ཏོག་དང༌། ཤིང་ཙ་དང༌། ན་ལེ་ཤམ་དཀར་པོའི་ས་བོན་དང༌། ཡུང་བ་གཉིས་དང༌། ཤུ་<line/>
དག་རྣམས་བ་སེར་སྐྱའི་གཅིན་གྱིས་བྲམ་ཟེའི་བུ་མོའི་ལག་པར་གསོ་སྦྱོང་ཅན་གྱིས་བཏགས་པར་བྱའོ། །རིལ་བུ་བྱས་ནས་ཨུཏྤ་ལས་བསྒོ་བར་བྱའོ། །ཨ་ཏི་མུཀྟ་ཀ་དང༌། སཱ་<line/>
ལ་དང༌། མེ་ཏོག་སྔོན་པོས་བསྒོས་པར་བྱའོ། །ལོག་པར་འདྲེན་པ་རྣམས་སམ། གཞན་རྣམས་སམ། ཡི་དྭགས་དང༌། ཤ་ཟ་དང༌། གྲུལ་བུམ་དང༌། སྲིན་པོ་ལ་སོགས་<line/>
པ་རྣམས་གང་གིས་ཀྱང་ཟིལ་གྱིས་གནོན་པར་མི་འགྱུར་རོ། །ནད་མེད་པའི་ལེའུ་རྫོགས་སོ།། །།དེ་ནས་རོ་ལངས་སྒྲུབ་པ་འབྱུང་སྟེ་སྐྱེས་པའི་རོ་མ་ཉམས་<line/>
པ་རབ་ཏུ་མཛེས་པ་ལ་དཀར་པོའི་བཅོ་ལྔ་ལ་རྗེས་སུ་བྱུགས་པ་བྱས་ནས་སྦྱངས་པའི་སྣོད་དུ་བཞག་ནས་གསོ་སྦྱོང་ཅན་དེས་ཀྱང་སྐྲ་བཞོར་དུ་བཅུག་ནས་མེ་ཏོག་གི་<line/>
ཕྲེང་བ་མགྲིན་པ་ལ་བཅིངས་ཏེ་ཁྲོན་པ་སྐམ་པོར་ཞུགས་ནས་སེར་སྐྱའི་བ་བྱུང་གི་རིང་བསྲེལ་དང་བཅས་པའི་མཆོད་རྟེན་དེ་ཉིད་དུ་ཁྲོན་པར་བཞག་ནས་མཆོད་པ་རྒྱ་<line/>
ཆེན་པོ་བྱས་ཏེ་གཏོར་མ་དང༌། སེང་སྡེང་གི་ཕུར་བུ་བཞི་རྣམས་ཀྱིས་བཅིང་བ་དང༌། ཕྱོགས་སྐྱོང་བ་རྣམས་གཞག་པར་བྱའོ། །རོ་དེ་ལ་འབྲས་ཡོས་དང༌། ཕྱེ། བ་སེར་སྐྱའི་<line/>
</page>
<page index="136" id="69A">༄༅། །འོ་མ་དང་སྦྱར་ཏེ་ཇི་སྲིད་དུ་རོ་དེའི་ལྕེ་བྱུང་གི་བར་དེ་སྲིད་དུ་ཁར་སྲེག་བླུགས་གྱིས་ཤིག །དེ་བཅད་ནས་རལ་གྲིའི་རིག་པ་འཛིན་པར་འགྱུར་རོ། །དཔའ་<line/>
བོ་ཆེན་པོ་ཕ་རོལ་གནོན་པར་འགྱུར་རོ། །ཉི་མ་འཆར་བ་དང་མཉམ་པའི་འོད་དུ་འགྱུར་རོ། །ལོ་སྟོང་ཕྲག་འཚོ་བར་བྱེད་དོ། །རོ་ལངས་ཀྱི་སྒྲུབ་པ་གཉིས་པ་འབྱུང་སྟེ་དུར་ཁྲོད་ཀྱི་<line/>
ཐལ་བས་རོ་ལངས་བྲིས་ནས་མཆོད་པ་རྒྱ་ཆེན་པོ་དང༌། གཏོར་མ་བྱས་ཏེ་དེའི་མདུན་དུ་ཀུ་ཤའི་ཁྲེས་ལ་ཉེ་བར་འདུག་ནས་སེང་ལྡེང་གི་ཡམ་ཤིང་ལ་ཚ་བའི་ཏིལ་<line/>
མར་གྱིས་བཏགས་པས་ཇི་སྲིད་རོ་ལངས་ལངས་ཀྱི་བར་དེ་སྲིད་དུ་སྦྱིན་སྲེག་བྱའོ། །གང་ཡིད་ཀྱིས་སེམས་པར་བྱེད་པ་མྱུར་དུ་འགུག་པར་བྱེད་དོ། །བཅུད་ཀྱིས་ལེན་སྦྱིན་<line/>
པར་བྱེད་དོ། །དེ་ལ་ཞོན་ནས་སྦྱིན་སྲེག་གིས་འགྲོ་བར་བྱེད་དེ། ལོ་སྟོང་ཕྲག་བཅུ་གསུམ་དུ་འཚོ་བར་བྱེད་དོ། །རོ་ལངས་སྒྲུབ་པ་གསུམ་པ་འབྱུང་སྟེ་སེར་སྐྱའི་བ་བྱུང་གིས་<line/>
དཀྱིལ་འཁོར་ཉེ་བར་བྱུགས་ནས་མེ་ལ་སྦྱིན་སྲེག་བྱས་པའི་ཐལ་བས་རོ་ལངས་བྲིས་ནས་མཆོད་པ་རྒྱ་ཆེན་པོ་བྱས་ཏེ་དེ་བཞིན་དུ་ཡང་དག་པར་བཞག་ནས་བེ་ཀངྐ་ཏའི་<line/>
སྲེག་བླུགས་ཀྱིས་སྦྱིན་སྲེག་བྱེད་ཅིང་རིག་པ་འཛིན་པས་བེ་ཀངྐ་ཏས་ཀུན་ནས་བསྣུན་པར་བྱའོ། །རྩ་བའི་སྔགས་དྲན་པས་འདི་སྐད་ཅེས་བརྗོད་པར་བྱའོ། །ལོངས་ཤིག།<line/>
</page>
<page index="137" id="69B">ལོངས་ཤིག །དུ་བར་བྱེད་པ་དང༌། དྲག་ཏུ་དགོད་པས་གྲོལ་བར་བྱེད་ན་འཇིགས་པར་བྱེད་དོ། །ཇི་སྲིད་རང་ཉིད་ལས་ཀྱི་བར་དུ་རྒྱ་བ་ན་རྗེས་སུ་འགྲོ་བར་བྱེད་ད་དབང་པོའི་ཆུང་མའང་<line/>
མྱུར་དུ་འགུགས་པར་བྱེད་དོ། །བཅུད་ཀྱིས་ལེན་དུ་འགྱུར་རོ། །དེ་ཟོས་ནས་ལོ་སྟོང་ཕྲག་བཅུ་གསུམ་དུ་འཚོ་བར་བྱེད་དོ། །གང་གི་ཚེ་འཆི་བ་དེའི་ཚེ་ནོར་ཆེན་པོའི་རིགས་སུ་སྐྱེ་བར་འགྱུར་རོ།།<line/>
སྐྱེ་བ་དྲན་པར་ཡང་འགྱུར་རོ། །རོ་ལངས་སྒྲུབ་པར་འགྱུར་བའོ། །རྨ་བྱ་དང༌། ནམ་མཁའ་ལྡིང་དང༌། གླང་པོ་ཆེ་དང༌། རྟ་དང༌། གྲོག་མཁར་གྱི་ས་དང༌། འོ་མས་དཀར་པོའི་བཅོ་ལྔ་ལ་<line/>
ལེགས་པར་བཙགས་པ་བྱས་ནས་ཆུ་རྣམ་པར་དབྱེ་བ་གསུམ་རྣམས་རྩ་བའི་སྔགས་ཀྱིས་ཡོངས་སུ་བཟླས་ནས་དེ་སེར་སྐྱ་སྤྱོད་དུ་གཞུག་གོ །དེ་ནས་རིག་པ་འཛིན་པས་<line/>
རྣམ་པར་དབེན་པའི་བ་བྱུང་གི་གསོ་སྦྱོང་ཅན་གྱིས་སེར་སྐྱ་དེའི་འོ་མ་བླངས་ནས་སའི་གོང་བུ་དེ་མཉེ་བར་བྱའོ། །དེ་ནས་རྨ་བྱ་དང༌། ནམ་མཁའ་ལྡིང་དང༌། གླང་པོ་ཆེ་<line/>
དང༌། རྟ་གང་ཡང་རུང་བ་རི་མོའམ། གང་ཡང་རུང་བ་བྱས་ནས་རི་མོ་མཁན་གསོ་སྦྱོང་ཅན་གྱིས་འདྲིར་གཞུག་པར་བྱའོ། །རས་རིས་ཀྱི་ཞལ་ནུབ་ཏུ་ཕྱོགས་པར་བཞག་ནས་མཆོད་<line/>
པ་རྒྱ་ཆེན་པོ་བྱས་ཏེ་མར་མེ་རྣམས་དང༌། སྲུང་བའི་ཆོ་ག་བྱས་ནས་ཨུ་དུམ་བཱ་རའི་ཡམ་ཤིང་གིས་སྲེག་བླུགས་བདུན་གྱི་སྦྱིན་སྲེག་བྱའོ། །དྲིའི་ཆུས་ལྷ་རྣམས་སྤྱན་དྲངས་<line/>
</page>
<page index="138" id="70A">༄༅། །ནས་སླར་ཡང་རྣམ་པར་ཕྱེ་སྟེ་མཆོད་ཡོན་ཕུལ་ཏེ་རྨ་བྱ་དེ་རས་རིས་ཀྱི་མདུན་དུ་བཞག་ནས་ཇི་སྲིད་འབར་བར་གྱུར་པ་དེ་སྲིད་དུ་བཟླས་པར་<line/>
བྱའོ༑ ༑དེ་ནས་རིག་པ་འཛིན་པས་རིངས་པ་རིངས་པར་བཟླས་པར་བྱ་སྟེ་གལ་ཏེ་རྨ་བྱ་སྒྲུབ་པར་བྱེད་ན་དེ་ཡི་དངོས་གྲུབ་ཀྱི་མཚན་མར་འགྱུར་བ་ནི་རྨ་བྱ་སྐད་འབྱིན་པ་<line/>
དང༑ གླང་པོ་ཆེ་གུལ་གུལ་སྒྲོགས་པ་དང༌། རྟ་འཚེར་བ་དང༌། ནམ་མཁའ་ལྡིང་གཤོག་པ་གཡོ་བ་སྟེ་དངོས་གྲུབ་ཀྱི་མཚན་མ་འདི་རྣམས་སུ་གྱུར་ན་རྨ་བྱའི་རྒྱལ་པོ་སྨིན་དྲུག་<line/>
གཉིས་པར་འགྱུར་ཏེ་བརྩོན་འགྲུས་ཆེན་པོས་སྟོབས་དང༌། ཕ་རོལ་གནོན་པར་འགྱུར་རོ། །ལྷ་རྣམས་ཀྱི་རྒྱགས་པ་གནོན་པར་བྱེད་དོ། །བར་གྱི་བསྐལ་པར་འཚོ་བར་<line/>
བྱེད་དོ། །གང་གི་ཚེ་འཆི་བ་དེའི་ཚེ་བྲམ་ཟེའི་རིགས་སུ་སྐྱེ་བར་འགྱུར་ཏེ་འདི་ནི་དངོས་གྲུབ་བོ། །དེ་ནས་རྡོ་རྗེ་རྣམ་པར་བྱེད་པ་དེས་ཨ་ཀ་རུ་ལས་བྱུང་བའམ། ཙནྡན་ལས་<line/>
བྱུང་བའམ། ལྷའི་ཤིང་ལས་བྱུང་བའམ། སེང་ལྡེང་ལས་བྱུང་བའམ། དྲི་ལས་བྱུང་བའམ། ནིམྦའི་ཤིང་ལས་བྱུང་བའམ། རྒྱལ་གྱི་ལྕགས་ལས་བྱུང་བའམ། གྲོག་མཁར་ལས་<line/>
བྱུང་བའམ། ཤེལ་ལས་བྱུང་བའམ། ས་ར་ལས་བྱུང་བའི་འཁོར་ལོ་དང༌། ལྕགས་ཀྱུ་དང༌། དགྲ་སྟ་དང༌། མདུང་ཐུང་དང༌། རྡོ་རྗེ་དང༌། རྩེ་གསུམ་ཁ་གདེང་སྒྲུབ་<line/>
</page>
<page index="139" id="70B">པར་བྱེད་དོ། །རྡོ་རྗེ་རྩེ་བཞི་པ་སོར་བཅུ་དྲུག་པ་ལས་བྱེད་པ་གསོ་སྦྱོང་ཅན་གྱི་ས་ཆ་མ་ཚང་བ་མེད་པ་བྱེད་དུ་བཅུག་ནས་སེར་སྐྱའི་བ་བྱུང་ལྔས་རབ་ཏུ་བཀྲུ་བར་བྱས་ནས་དཀར་པོའི་<line/>
བཅོ་ལྔ་ལ་རས་རིས་ཀྱི་སྤྱན་སྔར་གཏོར་མ་དང༌། མར་མེ་དང༌། མཆོད་པ་རྒྱ་ཆེན་པོ་བྱས་ཏེ་རྡོ་རྗེ་དྲིའི་ཆུས་ཁྲུར་བཅུག་ནས་སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་བཀོད་<line/>
པའི་གཟུགས་བརྙན་བྱས་ཏེ་དྲི་ཆུ་དང༌། རྩ་བའི་སྔགས་བརྗོད་དེ་རང་གི་ལྷ་རྣམས་སྤྱན་དྲང་བ་བྱས་ནས་མཆོད་ཡོན་ཡང་དང༌། ཡང་ཕུལ་ཏེ་སླར་ཡང་གཤེགས་སུ་གསོལ་<line/>
ནས་མར་གྱི་སྲེག་བླུགས་སྦྱིན་སྲེག་གྱིས་ཤིག །དེ་ནས་རིག་པ་འཛིན་པས་ལག་པ་གཡས་པས་རྡོ་རྗེ་ཐོགས་ཏེ་ཇི་སྲིད་འབར་བ་དང༌། ཙི་ཊི་ཙི་ཊིའི་སྒྲ་སྒྲོགས་པ་དེ་སྲིད་དུ་བཟླས་<line/>
པར་བྱའོ། །དེ་ནས་རིག་པ་འཛིན་པས་རིངས་པ་ཉིད་དུ་བཟླས་པར་བྱ་སྟེ་ཇི་སྲིད་ཤར་གྱི་ཕྱོགས་སུ་མཐོང་བ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་ཅན་བྱང་ཆུབ་<line/>
སེམས་དཔའི་སྒྲོལ་བ་པོ་ཕ་རོལ་ཏུ་ཕྱིན་པ་ཐམས་ཅད་ཀྱིས་ཡོངས་སུ་བསྐོར་བ་དང༌། རྟ་མགྲིན་རྒྱལ་པོ་རིག་པ་བྱེ་བས་ཡོངས་སུ་བསྐོར་བ་དང༌། འཕགས་པ་ཁྲོ་གཉེར་<line/>
ཅན་དང༌། སྒྲོལ་མ་དང༌། གོས་དཀར་མོ་དང༌། རི་ཁྲོད་ལོ་མ་ཅན་དང༌། བྱང་ཆུབ་སེམས་དཔའི་སྙིང་པོ་རེ་རེ་ལ་བྱེ་བ་ལྔ་རྣམས་ཀྱིས་ཡོངས་སུ་བསྐོར་བ་བཅོམ་ལྡན་འདས་<line/>
</page>
<page index="140" id="71A">༄༅། །ཀྱིས་ཕྱི་བཞིན་རྗེས་སུ་འབྲངས་པས་འོང་བར་བྱེད་དོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་ལྷ་རྣམས་ཀྱིས་མེ་ཏོག་གི་ཆར་གྱི་ཆར་<line/>
འབེབས་པས་མཆོད་པ་བྱ་བཞིན་པ། འཕགས་པ་སྤྱན་རས་གཟིགས་དབང་ཕྱུག་རིལ་བ་སྤྱི་བླུགས་དང༌། དབྱུག་གུའི་ཤིང་བསྣམས་པ། གཡས་པས་སྒྲུབ་པ་<line/>
པོ་ལ་དབུགས་འབྱིན་པར་མཛད་བཞིན་པ། སྟོན་ཀའི་སྤྲིན་ལྟར་དཀར་བ། སྦྱངས་པའི་སྣོད་དཀར་པོ་ངེས་པར་གནས་པ། གཡང་གཞི་ནག་པོ་འཆང་བ། རལ་བའི་ཅོད་<line/>
པན་འཆང་བའི་དབུས་ན་དེ་བཞིན་གཤེགས་པ་འོད་དཔག་མེད་ཉི་མ་ལྟར་འབར་བ། གསེར་གྱི་སྲད་བུའི་མཆོད་ཕྱིར་ཐོགས་པ་ཅན། སྒྲུབ་པ་པོ་ལ་རྔ་བོ་ཆེའི་སྒྲ་ཟབ་<line/>
མོའི་ཚིག་གིས་དབུགས་འབྱིན་པར་མཛད་བཞིན་པའོ། །དེ་ནས་སྒྲུབ་པ་པོས་བྱོན་ཅིང་བྱོན་པ་རྣམས་ལ་མཆོད་ཡོན་དང༌། གདན་ཕུལ་ཏེ་སྨོན་ལམ་གདབ་པ་<line/>
བྱས་ནས་རྗེས་སུ་བརྩེ་བས་བཅོམ་ལྡན་འདས་ལ་རྗེས་སུ་བརྩེ་བ་ཉེ་བར་བླངས་ནས་གསུངས་ཤིག །སྡིག་པ་བྱེད་པ་དང༌། བསོད་ནམས་དང༌། དངོས་གྲུབ་གཞན་<line/>
པ་ལ་བཅོམ་ལྡན་འདས་ཐུགས་རྗེ་ཆེན་པོས་སེམས་ཅན་ཐམས་ཅད་བྱང་ཆུབ་སེམས་དཔའ་ཆེན་པོ་ཐུགས་རྗེ་ཆེན་པོའི་བདག་ཉིད་ཅན་གསུངས་ཤིག །བདག་<line/>
</page>
<page index="141" id="71B">གི་སྡིག་པ་བྱས་པ་ལ་ནོར་གྱི་དངོས་གྲུབ་དང༌། སྒྲུབ་པ་པོས་ལན་བཅུ་གསུམ་དུ་སྨོན་ལམ་བཏབ་པ་བྱས་ནས་བཅོམ་ལྡན་འདས་ལ་དངོས་གྲུབ་གསོལ་བར་བྱའོ། །དེ་<line/>
ནས་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་ཕྱུག་སྒྲུབ་པ་པོའི་སྤྱི་བོར་ཕྱག་གཡས་པ་རེག་པར་མཛད་དོ། །འདི་སྐད་ཅེས་གསུངས་སོ། །བུ༑ ཅི་བྱ། དེ་ནས་<line/>
མཆོད་ཡོན་དང༌། མེ་ཏོག་གི་ཆུན་པོ་ཕུལ་ནས་པུས་མོ་གཉིས་བཙུགས་ཏེ་འདི་སྐད་ཅེས་བརྗོད་པར་བྱའོ། །བཅོམ་ལྡན་འདས། རྡོ་རྗེའི་དངོས་གྲུབ་བདག་ལ་སྩོལ་<line/>
ཅིག །ཁྱེད་ཀྱིས་འཕྲིན་ལས་བརྩོན་འགྲུས་ཆེན་པོ་དང༌། སྟོབས་ཆེན་པོས་རིག་པ་འཛིན་པའི་རྒྱལ་པོ་རིག་པ་འཛིན་པ་ཐམས་ཅད་ཀྱི་མངའ་བདག་ཕྱག་ན་རྡོ་རྗེ་དང་འདྲ་<line/>
བའི་ལུས་སུ་མཛོད་ཅིག །དེ་ནས་བཅོམ་ལྡན་འདས་ཀྱིས་གསུངས་པ། བུ༑དེ་རྣམས་གྲུབ་བོ། །རྡོ་རྗེ་འདི་ནི་བརྩོན་འགྲུས་ཆེན་པོས་སྟོབས་དང༌། ཕ་རོལ་གནོན་པ། རིག་<line/>
པ་འཛིན་པའི་རྒྱལ་པོ་ཐོགས་པ་མེད་པར་འགྲོ་བ། མཐུ་ཆེན་པོ་ཕྱག་ན་རྡོ་རྗེ་དང་འདྲ་བའི་ལུས་སོ། །དེ་ནས་རིག་པ་འཛིན་པས་རྡོ་རྗེ་བླངས་ནས་བཅོམ་ལྡན་འདས་ལ་<line/>
བསྐོར་བ་བྱས་ཏེ་རིག་པའི་རྒྱལ་པོར་འགྱུར་རོ། །རིག་པ་འཛིན་པ་བྱེ་བ་ལྔས་ཡོངས་སུ་བསྐོར་བ་རིག་པ་འཛིན་པའི་བུ་མོ་རྣམས་ཀྱིས་ལྷན་ཅིག་རོལ་པར་བྱེད་པ། གཟུགས་<line/>
</page>
<page index="142" id="72A">༄༅། །བཟང་པོ་རབ་ཏུ་མཛེས་པ། མཚན་ཐམས་ཅད་ཡང་དག་པར་རྫོགས་པ། བར་གྱི་བསྐལ་པར་འཚོ་བར་བྱེད་དོ། །གང་གི་ཚེ་འཆི་བ་དེའི་ཚེ་<line/>
བྲམ་ཟེའི་རིགས་སུ་སྐྱེ་བར་འགྱུར་རོ། །སྐྱེ་བ་དྲན་ཏེ་འདི་ནི་དངོས་གྲུབ་བོ། །དེ་ནས་མིག་སྨན་སྒྲུབ་པར་འདོད་ན་ཉི་མ་གུང་ལ་དཔའ་བོའི་རིན་གྱིས་རྣ་བའི་མིག་སྨན་<line/>
བླངས་ནས་བ་སེར་སྐྱའི་འོ་མས་ལན་བདུན་དུ་བཀྲུ་བར་བྱས་ནས་བ་སེར་སྐྱའི་བ་བྱུང་ལྔ་པོ་དེ་ཉིད་ཀྱིའོ། །དེའི་འོག་དེ་ནས་མིག་སྨན་ཟངས་ཀྱི་སྣོད་དུ་བྱས་<line/>
ནས་བཏགས་པར་བྱའོ། །དེ་ནས་མེ་ནས་བཏོན་ཏེ་རས་རིས་མཆོད་པ་རྒྱ་ཆེན་པོ་དང༌། གཏོར་མ་བྱས་ནས་མིག་སྨན་ཁར་བཅུག་སྟེ་དཀར་པོའི་བརྒྱད་པའམ།<line/>
ཟླ་བ་གཟས་བཟུང་བ་ན་མཚན་མོ་གསུམ་དུ་སྨྱུང་བར་གནས་པས་ཇི་སྲིད་དྲོ་བ་དང༌། དུ་བ་འཐུལ་བ་དང༌། འབར་བར་བྱེད་པ་དེ་སྲིད་དུ་བཟླས་པར་བྱའོ། །དྲོ་བར་གྱུར་<line/>
པས་ནི་དབང་དུ་བྱེད་དོ། །དུ་བ་འཐུལ་བས་ནི་མི་སྣང་བའོ། །འབར་བས་ནི་ནམ་མཁའ་ལ་འགྲོ་བར་བྱེད་དོ། །མིག་ལ་བསྐུས་པས་ལོ་སྟོང་ཕྲག་ལྔར་འཚོ་བར་བྱེད་དོ། །<line/>
གང་གི་ཚེ་འཆི་བ་དེའི་ཚེ་ནོར་ཆེན་པོའི་ཕྱུག་པོའི་རིགས་སུ་སྐྱེ་བར་འགྱུར་རོ། །སྐྱེ་བ་དྲན་ནོ། །དེ་ནས་གནོད་སྦྱིན་མོ་སྒྲུབ་པར་འདོད་ན་སྐྲ་དང་བྲལ་བའི་རས་གཞི་ལ་རི་མོ་<line/>
</page>
<page index="143" id="72B">མཁན་གསོ་སྦྱོང་ཅན་གྱིས་ཁ་དོག་མ་འདྲེས་པའི་ཚོན་གྱིས་བདེ་བར་གཤེགས་པའི་མཐོ་གང་གི་ཚད་ཀྱི་གཟུགས་བརྙན། རྒྱན་ཐམས་ཅད་ཀྱིས་རྣམ་པར་བརྒྱན་པ།<line/>
ཅུང་ཟད་འཛུམ་པའི་ཞལ། ཕྱག་གཡས་པས་མྱ་ངན་མེད་པ་འཆང་བཞིན་པ་བསྣམས་པ་འདྲིར་གཞུག་པར་བྱའོ། །རིག་པ་འཛིན་པས་དཀར་པོའི་བརྒྱད་པ་ལ་བཅོམ་ལྡན་<line/>
འདས་ཀྱི་གཟུགས་བརྙན་གྱི་སྤྱན་སྔར་རས་རིས་བཞུགས་ནས་གཏོར་མ་དང༌། མཆོད་པ་རྒྱ་ཆེན་པོ་བྱས་ཏེ་མཚན་མོ་གསུམ་དུ་སྨྱུང་བར་གནས་པས་རང་གི་ལྷ་སྤྱན་<line/>
དྲངས་ནས་མཆོད་ཡོན་དང༌། གདན་ཕུལ་ཏེ་སླར་ཡང་གཤེགས་སུ་གསོལ་བའི་མཆོད་ཡོན་ཕུལ་ནས་རྩ་བའི་སྔགས་ཀྱིས་འོ་མའི་སྲེག་བླུགས་བརྒྱད་སྦྱིན་སྲེག་གྱིས་<line/>
ཤིག །དེ་ནས་རིག་པ་འཛིན་པས་ཀུ་ཤའི་ཁྲེས་ལ་ཉེ་བར་འདུག་པས་ཇི་སྲིད་གནོད་སྦྱིན་མོ་རང་ཉིད་འོངས་ཀྱི་བར་དུ་བཟླས་པ་བྱའོ། །འོངས་པ་དང༌། མཆོད་ཡོན་<line/>
ཕུལ་ནས་འདི་སྐད་ཅེས་བརྗོད་པར་བྱའོ། །སོ་སོར་བཞེས་ཤིག །སོ་སོར་བཞེས་ལ་བཞུགས་ཤིག་ཅེས་སོ། །རབ་ཏུ་འཛུམ་པའི་བཞིན་གྱིས་ལེགས་སོ་ཞེས་སྨྲས་ཏེ་<line/>
བཀའ་བསྒོ་བར་བྱེད་པ་ཅི་ཞིག་བགྱི་ཞེས་སོ། །དེ་ནས་སྒྲུབ་པ་པོས་ཆུང་མའོ་ཞེས་བརྗོད་པར་བྱའོ། །གལ་ཏེ་སྲིང་མོའོ་ཞེས་བརྗོད་པར་བྱེད་ན་དེ་ནས་སྒྲུབ་པ་པོ་འཚོ་བ་ལས་<line/>
</page>
<page index="144" id="73A">༄༅། །འབྲལ་བར་བྱེད་དོ། །དེ་ནས་ཆུང་མའོ་ཞེས་བརྗོད་པར་བྱེད་ན་དེ་ནས་སྒྲུབ་པ་པོ་ལག་པས་བཟུང་ནས་འཛུམ་པའི་བཞིན་གྱིས་རང་གི་གནས་<line/>
སུ་འགྲོ་བར་བྱེད་དོ། །བཅུད་ཀྱིས་ལེན་སྦྱིན་པར་བྱེད་དོ། །ཟོས་པས་སྐད་ཅིག་དེ་ཉིད་ལ་སྐྲ་ལི་ཞིང་འཁྱིལ་བ། ལོ་བརྒྱད་གཉིས་ལོན་པའི་རྣམ་པ། ཉི་མ་འཆར་བའི་ཁ་<line/>
དོག་འདྲ་བ། ལྷའི་གཟུགས་བརྙན། གཟུགས་བཟང་པོ་རབ་ཏུ་མཛེས་པ། ལོ་སྟོང་ཕྲག་ལྔར་འཚོ་བར་བྱེད་དོ། །དེ་དང་ལྷན་ཅིག་རོལ་བར་བྱེད་དོ། །གང་གི་ཚེ་འཆི་བ་<line/>
དེའི་ཚེ་ནོར་ཆེན་པོའི་རིགས་སུ་སྐྱེ་བར་འགྱུར་ཏེ་སྐྱེ་བ་དྲན་ནོ། །ཆོ་ག་དེ་ཉིད་ཀྱིས་ཁ་ཚར་མ་བཅད་པའི་རས་ལ་རི་མོ་མཁན་གསོ་སྦྱོང་ཅན་གྱིས་ཁ་དོག་མ་འདྲེས་པས་བདེ་<line/>
བར་གཤེགས་པའི་མཐོ་གང་གི་ཚད་ཀྱི་ག་པུར་པྲི་ཡང་ཀུའི་ཤིང་ལ་འཕྱང་བ། གོས་གཅིག་པ། ཟར་མའི་མེ་ཏོག་དང་མཚུངས་པའི་གནོད་སྦྱིན་མོ་འདྲིར་གཞུག་པར་<line/>
བྱའོ༑ ༑དེ་ནས་སྒྲུབ་པ་པོས་དཀར་པོའི་བརྒྱད་པ་ལ་མཚན་མོ་སྨྱུང་བར་གནས་པས་གོས་གཙང་མ་བགོས་ཏེ་རིང་བསྲེལ་དང་བཅས་པའི་མཆོད་རྟེན་དུ་མཆོད་པ་དང༌།<line/>
གཏོར་མ་དང༌། མར་མེ་བྱས་ནས་རང་གི་ལྷ་སྤྱན་དྲང་བར་བྱས་ཏེ་མཆོད་ཡོན་དང༌། གདན་ཕུལ་ནས་སླར་ཡང་གཤེགས་སུ་གསོལ་ཏེ་པྲི་ཡང་ཀུའི་ཡམ་ཤིང་བ་སེར་<line/>
</page>
<page index="145" id="73B">སྐྱའི་མར་གྱིས་བཏགས་པ་སྲེག་བླུགས་བརྒྱད་སྦྱིན་སྲེག་གྱིས་ཤིག །དེ་ནས་རིག་པ་འཛིན་པས་ཇི་སྲིད་གནོད་སྦྱིན་མོ་རང་ཉིད་འོངས་པ་དེ་སྲིད་བཟླས་པར་བྱའོ། །འོངས་པ་ལ་མཆོད་<line/>
ཡོན་དབུལ་བར་བྱའོ། །འདི་སྐད་ཟེར་ཏེ་བཀའ་བསྒོ་བཅི་བགྱི། དེ་ནས་སྒྲུབ་པ་པོས་འདི་སྐད་ཅེས་བརྗོད་པར་བྱ་སྟེ། བདག་གི་ཆུང་མ་མཛོད་ཅིག་ཅེས་སྒྲུབ་པ་པོས་སྨྲས་པ་<line/>
དང༑ རབ་ཏུ་འཛུམ་པའི་བཞིན་གྱིས་ཁྱོད་ཀྱིས་ཇི་ལྟར་བསྒོ་བ་བཞིན་དུའོ་ཞེས་ཟེར་རོ། །སྒྲུབ་པ་པོས་ལག་པས་བཟུང་ནས་རང་གི་གནས་སུ་འགྲོ་བར་བྱེད་དོ། །བཅུད་ཀྱིས་<line/>
ལེན་སྦྱིན་པར་བྱེད་དོ། །སྐད་ཅིག་དེ་ཉིད་ལ་གཟུགས་བཟང་པོ་རབ་ཏུ་མཛེས་པར་འགྱུར་རོ། །ལོ་སྟོང་ཕྲག་ལྔར་འཚོ་བར་བྱེད་དོ། །ཆོ་ག་དེ་ཉིད་ཀྱིས་ཁ་ཚར་མ་བཅད་པའི་རས་<line/>
ལ་རི་མོ་མཁན་གསོ་སྦྱོང་ཅན་གྱིས་གནོད་སྦྱིན་མོ་འདྲིར་གཞུག་པར་བྱའོ། །གསེར་ལྟར་སེར་བ། གོས་གཅིག་པ། སྐྲ་གྲོལ་བ། ཀུན་ཏུ་ཆགས་པའི་སེམས་ཀྱིས་སྒྲུབ་པ་པོ་<line/>
ལ་ངེས་པར་རྟོག་བཞིན་པ། ཨ་ཏི་མུཀྟའི་ཤིང་ལ་འཕྱང་བཞིན་པ། ཅུང་ཟད་འཛུམ་པའི་བཞིན་ཅན། ཕྱག་གཡས་པའི་སོར་མོས་སྒྲུབ་པ་པོ་ལ་སྡིགས་པར་བྱེད་པའོ། །<line/>
དེ་ནས་སྒྲུབ་པ་པོས་རིང་བསྲེལ་དང་བཅས་པའི་མཆོད་རྟེན་དུ་རས་རིས་བཞུགས་སུ་གསོལ་ཏེ་གོས་གཙང་མ་བགོས་ནས་རས་རིས་ཀྱི་སྤྱན་སྔར་མཚན་མོ་གསུམ་སྨྱུང་<line/>
</page>
<page index="146" id="74A">༄༅། །བར་གནས་ཏེ་མཆོད་པ་རྒྱ་ཆེན་པོ་བྱས་ནས་མཆོད་ཡོན་དང༌། རི་མོ་བྱ་བ་དང༌། སླར་ཡང་མཆོད་ཡོན་ཕུལ་ནས་གཤེགས་སུ་གསོལ་ཏེ་<line/>
མའི་སྲེག་བླུགས་ཉི་ཤུ་རྩ་བརྒྱད་སྦྱིན་སྲེག་གྱིས་ཤིག །དེ་ནས་སྒྲུབ་པ་པོས་རྩ་བའི་སྔགས་ཀྱིས་ལན་བདུན་སྔགས་པའི་མཱ་ལ་ཏིའི་མེ་ཏོག་རེ་རེས་ཇི་སྲིད་རང་ཉིད་འོངས་<line/>
ཀྱི་བར་དུ་གནོད་སྦྱིན་མོ་ལ་བསྣུན་པར་བྱའོ། །སྒྲུབ་པ་པོ་ལག་པས་བཟུང་ནས་རང་གི་གནས་སུ་འགྲོ་བར་བྱེད་དོ། །གནས་སུ་སོང་ནས་བཅུད་ཀྱིས་ལེན་སྦྱིན་པར་བྱེད་<line/>
དོ༑ ༑སྐད་ཅིག་དེ་ཉིད་ལ་གཟུགས་བཟང་པོར་འགྱུར་ཏེ་དེ་ཡིས་ལྷན་ཅིག་རོལ་པར་བྱེད་དོ། །ལོ་སྟོང་ཕྲག་ལྔར་འཚོ་བར་བྱེད་དོ། །གང་གི་ཚེ་འཆི་བ་དེའི་ཚེ་ནོར་ཆེན་<line/>
པོའི་རིགས་སུ་སྐྱེ་བར་འགྱུར་རོ། །སྐྱེ་བ་དྲན་པར་འགྱུར་རོ། །ཆོ་ག་འདི་ཉིད་ཀྱིས་ཙནྡན་དང༌། རྒྱ་སྤོས་དང༌། རུ་རྟ་དང༌། ཤིང་ཚ་དང༌། པ་རི་པཱ་ལ་པཱ་དང༌། གུར་གུམ་<line/>
དང༌། ལྡོང་རོས་དང༌། གི་ཝང་དང༌། པདྨའི་འདབ་མ་དང༌། པདྨའི་ས་བོན་རྣམས་གཅིག་ཏུ་བྱས་ནས་དྲིའི་ཁུ་བ་དང༌། ནམ་མཁའི་ཆུས་བྲམ་ཟེའི་བུ་མོ་གསོ་སྦྱོང་ཅན་<line/>
གྱིས་ལག་པར་བསྟབས་པར་བྱའོ། །དྲི་དཀར་པོའི་གཟུགས་བརྙན་བྱས་ནས་རིང་བསྲེལ་དང་བཅས་པའི་མཆོད་རྟེན་དུ་དཀར་པོའི་བརྒྱད་པ་ལ་མཆོད་པ་བྱས་ནས་<line/>
</page>
<page index="147" id="74B">མཚན་མོ་གསུམ་དུ་སྨྱུང་བར་གནས་པ་གཟུགས་བརྙན་དེ་མཆོད་རྟེན་གྱི་སྤྱན་སྔར་བཞུགས་ནས་རྩ་བའི་སྔགས་ཀྱིས་རང་གི་ལྷ་སྤྱན་དྲང་བར་བྱ་སྟེ་མཆོད་ཡོན་དང༌། གདན་<line/>
ཕུལ་ནས་སླར་ཡང་གཤེགས་སུ་གསོལ་བའི་མཆོད་ཡོན་ཕུལ་ཏེ་ཀུ་ཤའི་ཁྲེས་ལ་ཉེ་བར་འདུག་པས་པདྨ་གེ་སར་ལ་བ་སེར་སྐྱའི་མར་གྱིས་བཏགས་པའི་སྲེག་བླུགས་<line/>
བདུན་སྦྱིན་སྲེག་གྱིས་ཤིག །དེ་ཉིད་དུ་ཀུ་ཤའི་ཁྲེས་ལ་ཉེ་བར་འདུག་པས་ཇི་སྲིད་གནོད་སྦྱིན་མོ་རང་ཉིད་འོངས་པ་དེ་སྲིད་དུ་བཟླས་པར་བྱའོ། །འོངས་ཕ་ལ་མཆོད་ཡོན་<line/>
དབུལ་བར་བྱའོ། །དེ་ནས་དེ་ན་རེ་བཀས་བསྒོ་བ་ཅི་ཞིག་བགྱི་ཞེས་ཟེར་རོ། །འདི་སྐད་ཅེས་བརྗོད་པར་བྱའོ། །ཆུང་མ་མཛོད་ཅིག་ཅེས་སོ། །དེ་ནས་དེས་སྨྲས་པ་དེ་བཞིན་<line/>
བྱའོ་ཞེས་སྒྲུབ་པ་པོ་ལག་པས་བཟུང་ནས་རང་གི་གནས་སུ་འགྲོ་བར་བྱེད་ཅིང་བཅུད་ཀྱིས་ལེན་སྦྱིན་པར་བྱེད་དོ། །ལྷའི་གཟུགས་ཅན་དུ་འགྱུར་རོ། །ལོ་སྟོང་ཕྲག་ལྔར་འཚོ་<line/>
བར་བྱེད་དོ། །གང་གི་ཚེ་འཆི་བ་དེའི་ཚེ་བྲམ་ཟེའི་རིགས་སུ་སྐྱེ་བར་འགྱུར་རོ། །སྐྱེ་བ་དྲན་པར་ཡང་འགྱུར་རོ། །ཆོ་ག་དེ་ཉིད་ཀྱིས་བ་སེར་སྐྱའི་མར་སར་པ་ལ་གཟུགས་བརྙན་<line/>
བྱས་ནས་རས་རིས་ཀྱི་སྤྱན་སྔར་གཏུབ་ཅིང་གཏུབ་ཅིང་སྦྱིན་སྲེག་བྱའོ། །ཇི་སྲིད་གནོད་སྦྱིན་མོ་བྱུང་བའི་བར་དུའོ། །ཆོ་ག་འདི་ཉིད་ཀྱིས་ཙནྡན་དམར་པོ་ལས་བྱུང་བའི་<line/>
</page>
<page index="148" id="75A">༄༅། །གཟུགས་བརྙན་བྱས་ནས་རྩ་བའི་སྔགས་ཀྱིས་ལན་ཉི་ཤུ་རྩ་གཅིག་ཡོངས་སུ་བཟླས་ཏེ་ཆུ་ཀླུང་དུ་གཞུག་གོ །སྐད་ཅིག་དེ་ཉིས་ལ་གཟུགས་བཟང་<line/>
པོའི་གནོད་སྦྱིན་མོ་འོང་ཞིང་འདོད་པ་ཐམས་ཅད་རབ་ཏུ་སྦྱིན་པར་འགྱུར་རོ། །ནིམྦའི་ཤིང་ལས་བྱུང་བའི་བདེ་བར་གཤེགས་པའི་མཐོ་གང་འདི་ཉིད་ཀྱི་གནོད་སྦྱིན་མོ་<line/>
བྱེད་དུ་བཅུག་ནས་རི་མོ་མཁན་གསོ་སྦྱོང་ཅན་གྱིས་ཁ་དོག་མ་འདྲེས་པའི་ཚོན་གྱིས་འདྲིར་གཞུག་པར་བྱའོ། །རིང་བསྲེལ་དང་བཅས་པའི་མཆོད་རྟེན་དུ་ཆོགས་གཏོར་<line/>
མ་དང༌། མར་མེའི་མཆོད་པ་རྒྱ་ཆེན་པོ་བྱས་ནས་སྒྲུབ་པ་པོས་རྣམ་པར་དབེན་པར་སྦྱངས་པའི་སྣོད་དང༌། གོས་ཀྱི་རྩ་བའི་སྔགས་ཀྱིས་ལྷ་རྣམས་སྤྱན་དྲང་བར་བྱ་སྟེ་<line/>
མཆོད་པ་དང༌། གདན་ཕུལ་ནས་སླར་ཡང་གཤེགས་སུ་གསོལ་ཏེ་ཇི་སྲིད་དུ་གནོད་སྦྱིན་མོ་རང་ཉིད་ཀྱིས་གཟུགས་གསལ་བར་བྱེད་བཞིན་པ་མེ་ཏོག་གི་ཕྲེང་བ་བྱས་<line/>
ནས་འོང་བར་བྱེད་དོ། །དེ་སྲིད་དུ་བཟླས་པར་བྱའོ། །དེ་སྨྲ་བ་དང༌། དེ་ནས་སྒྲུབ་པ་པོས་ཆུང་མ་མཛོད་ཅིག་ཅེས་བརྗོད་པར་བྱའོ། །དེ་ནས་དེ་རབ་ཏུ་འཛུམ་པའི་<line/>
བཞིན་གྱིས་སྒྲུབ་པ་པོ་ལ་མེ་ཏོག་ཕྲེང་བ་སྦྱིན་པར་བྱེད་དོ། །རང་གི་ལག་པས་བཟུང་ནས་བཅོམ་ལྡན་འདས་ཀྱི་དྲུང་དུ་འགྲོ་བར་བྱེད་དོ། །བཅུད་ཀྱིས་ལེན་སྦྱིན་པར་<line/>
</page>
<page index="149" id="75B">བྱེད་དོ། །སྐད་ཅིག་དེ་ཉིད་ལ་ལྷའི་གཟུགས་ཅན་དུ་འགྱུར་རོ། །གཟུགས་བཟང་པོ་རབ་ཏུ་མཛེས་པར་འགྱུར་རོ། །དེའི་ལྷན་ཅིག་རོལ་བར་བྱེད་ཅིང་དགའ་མགུར་ཡོངས་སུ་<line/>
སྤྱོད་པར་བྱེད་དོ། །ལོ་སྟོང་ཕྲག་ལྔར་འཚོ་བར་བྱེད་དེ་ལྷའི་ཚེའོ། །གང་གི་ཚེ་འཆི་བ་དེའི་ཚེ་ནོར་ཆེན་པོའི་རིགས་སུ་སྐྱེ་བར་འགྱུར་རོ། །རབ་ཏུ་མཛེས་པ་དང༌། སེམས་ཅན་<line/>
ཐམས་ཅད་ཀྱིས་མཐོང་ན་དགའ་བ་དང༌། ལོངས་སྤྱོད་ཆེན་པོ་དང༌། ནོར་ཆེན་པོ་དང༌། འདོད་པ་ཆེན་པོ་དང༌། སྙིང་རྗེ་ཅན་དང༌། ཐམས་ཅད་སྦྱིན་པ། བརྩོན་འགྲུས་ཆེན་<line/>
པོ༑ སྐྱེ་བ་དྲན་པའོ། །གནོད་སྦྱིན་མོའི་ལེའུ་རྫོགས་སོ།། །།པདྨའི་མཚོར་སོང་ནས་སྒྲུབ་པ་པོས་དཔལ་མོ་འོངས་ཀྱི་བར་སྦྱིན་སྲེག་བྱའོ། །རུ་རྟ་དང༌།<line/>
རྒྱ་སྤོས་དང༌། པདྨའི་ས་བོན་དང༌། པདྨའི་གེ་སར་དང༌། ཙནྡན་སྦྲང་རྩིས་ལྷན་ཅིག་བཏགས་པར་བྱའོ། །གང་ལ་སྦྱིན་པ་དེ་དབང་དུ་འགྱུར་རོ། །རྩ་བའི་སྔགས་ཀྱིས་མེ་ཏོག་<line/>
གི་ཕྲེང་བ་ལ་ཡོངས་སུ་བཟླས་ཏེ་གང་ལ་བྱིན་པ་དེ་དབང་དུ་འགྱུར་རོ། །དེ་ནས་རྩལ་བྱེད་པར་འདོད་པས་རྟེན་ཅིང་འབྲེལ་བར་འབྱུང་བའི་སྙིང་པོ་ཅན་མཆོད་རྟེན་ཇི་སྲིད་<line/>
དུ་མཆོད་རྟེན་ཕྱི་མ་རབ་ཏུ་གཡོ་བར་བྱེད་པ་དེ་སྲིད་དུ་བྱའོ། །དེ་ནས་ལས་ཀྱི་སྒྲིབ་པ་ཟད་པར་བྱས་ནས་མཚམས་མེད་པ་ལྔ་བྱས་པས་ཀྱང་འགྲུབ་པར་འགྱུར་ཏེ་རྣམ་པ་<line/>
</page>
<page index="150" id="76A">༄༅། །གཞན་དུ་མ་ཡིན་ནོ། །དེ་བཞིན་དུ་བྱང་ཆུབ་སེམས་དཔའི་རྣམ་པར་བསྒྱིངས་པའོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་སྒྲུབ་པར་<line/>
འདོད་ན་ཁ་ཚར་མ་བཅད་པའི་རས་སྐྲ་དང་བྲལ་བ་ལ་ཁ་དོག་མ་འདྲེས་པའི་ཚོན་གྱིས་རི་མོ་མཁན་གསོ་སྦྱོང་ཅན་གྱིས་པིར་སར་པས་བཅོམ་ལྡན་འདས་འཕགས་པ་<line/>
སྤྱན་རས་གཟིགས་དབང་ཕྱུག་གསེར་ལྟར་སེར་བ། རལ་པ་འཕྱང་བ། འོད་དཔག་མེད་དབུ་ལ་འཛིན་པ། ཕ་རོལ་ཏུ་ཕྱིན་པ་ཐམས་ཅད་ཀྱིས་ཡོངས་སུ་བསྐོར་བ་<line/>
འདྲིར་གཞུག་པར་བྱའོ། །འོག་ཏུ་སྒྲུབ་པ་པོ་སྤོས་ཕོར་ལག་ན་ཐོགས་པས་པུས་མོ་གཉིས་བཙུགས་པ་བྱང་ཆུབ་སེམས་དཔའ་ལ་ངེས་པར་རྟོག་བཞིན་པའོ། །དེ་ནས་<line/>
རིག་པ་འཛིན་པས་དཀར་པོའི་ཕྱོགས་ཀྱི་ཚེས་གཅིག་ནས་བརྩམས་ཏེ་རས་རིས་ཀྱི་སྤྱན་སྔར་ཉི་མ་རེ་རེ་ཞིང་རྒྱུན་མི་འཆད་པའི་མཆོད་པ་དང༌། གཏོར་མ་དང༌། མར་<line/>
མེའང་ཇི་སྲིད་ཟླ་བ་ཉ་བའི་བར་དུ་བྱའོ། །ཟླ་བ་ཉ་ལ་མཆོད་པ་རྒྱ་ཆེན་པོ་དང༌། གཏོར་མ་དང༌། མར་མེའང་བྱས་ནས་སྨོན་ལམ་བཏབ་པར་ཡང་བྱ་སྟེ། སངས་རྒྱས་དང༌།<line/>
བྱང་ཆུབ་སེམས་དཔའ་ཐམས་ཅད་ལ་ཕྱག་བྱ་བ་བྱས་ནས་མཱ་ལ་ཏིའི་མེ་ཏོག་གིས་ཡོངས་སུ་བཀང་བའི་དྲིའི་ཆུའི་སྣོད་ལག་པ་གཉིས་ཀས་བླངས་ནས་པུས་མོ་<line/>
</page>
<page index="151" id="76B">གཉིས་བཙུགས་ཏེ་རྩ་བའི་སྔགས་ལན་བདུན་བརྗོད་ནས་རང་གི་ལྷ་རྣམས་སྤྱན་དྲང་བར་བྱ་སྟེ་མཆོད་ཡོན་དང༌། གདན་ཕུལ་ནས་སླར་ཡང་བྱབས་ཏེ་བ་སེར་སྐྱའི་མར་ལ་<line/>
བཏགས་པའི་མཱ་ལ་ཏིའི་མེ་ཏོག་གིས་སྦྱིན་སྲེག་བྱའོ། །ལྷ་རྣམས་ཚིམ་པར་བྱེད་པ་བྱས་ནས་སྲུང་བ་བྱས་པ་ཀུ་ཤའི་ཁྲེས་ལ་ཉེ་བར་འདུག་སྟེ་ང་རྒྱལ་དང་བྲལ་བ། མི་སྨྲ་<line/>
བས་གཡོ་བཅོམ་སྟེ་དྲན་པ་མཆོག་གིས་དམིགས་པར་བྱས་ལ་ཇི་སྲིད་འཕགས་པ་སྤྱན་རས་གཟིགས་དབང་ཕྱུག་རང་ཉིད་ཕ་རོལ་ཏུ་ཕྱིན་པ་ཐམས་ཅད་ཀྱིས་ཡོངས་སུ་<line/>
བསྐོར་བ་བྱོན་པ་དེ་སྲིད་དུ་བཟླས་པར་བྱའོ། །སེམས་དཔའ་ཆེན་པོ་བྱོན་པ་དང༌། ས་གཡོ་བ་དང༌། རིའི་རྩེ་མོ་ཉིལ་བ། སེམས་ཅན་ཐམས་ཅད་ཀྱི་ནད་ཐམས་ཅད་རབ་ཏུ་ཞི་བར་བྱེད་<line/>
པ་དང༌། ལྷ་ཐམས་ཅད་མེ་ཏོག་གི་ཆར་རབ་ཏུ་འབེབས་པ་དང༌། རིག་པ་འཛིན་པ་ཐམས་ཅད་ཀྱང་ཙནྡན་གྱི་ཕྱེ་མའི་ཆར་འབེབས་པ་དང༌། གནས་གཙང་མའི་ལྷ་རྣམས་རིན་པོ་ཆེ་<line/>
ཆེན་པོའི་ཆར་རབ་ཏུ་འབེབས་པ་དང༌། ལྷ་མ་ཡིན་ཐམས་ཅད་ཨུཏྤ་ལའི་ཆར་རབ་ཏུ་འབེབས་པར་བྱེད་དོ། །དྲག་པོ་ཐམས་ཅད་ཁྲོ་བ་དང་བྲལ་བར་འགྱུར་རོ། །དམྱལ་བ་<line/>
པ་རྣམས་ཀྱང་སྐད་ཅིག་དེ་ལ་བདེ་བ་སྐྱེས་ཏེ་མཆོག་ཏུ་འཇིགས་པ་སྨྲ་བར་བྱེད་དོ། །དྲི་ཟ་རྣམས་གླུ་སྙན་པའི་སྒྲ་ཐོས་པར་བྱེད་དོ། །རིག་པ་འཛིན་པ་ཐམས་ཅད་ཀྱང་རང་གི་<line/>
</page>
<page index="152" id="77A">༄༅། །རིག་པས་ཡོངས་སུ་བསྐོར་ཏེ་ཇི་ལྟར་རྣམ་པར་འཕྲུལ་པའི་བྱང་ཆུབ་སེམས་དཔའི་དྲུང་དུ་ཉེ་བར་འོང་བར་བྱེད་དོ། །ལོག་འདྲེན་ཐམས་ཅད་དང༌།<line/>
བགེགས་ཐམས་ཅད་དང༌། སྲིན་པོ་ཐམས་ཅད་དང༌། ཡི་དྭགས་ཐམས་ཅད་དང༌། ཇི་སྲིད་དུ་དྲག་བོ་སྣ་ཚོགས་པ་རྣམས་བྱང་ཆུབ་སེམས་དཔའ་བྱོན་པ་མཐོང་<line/>
ནས་ཞི་བའི་སེམས་སུ་གྱུར་ཏོ། །སྦྲིན་ལས་གུ་ལུ་གུ་ལུའི་སྒྲ་སྒྲོགས་པ་དང༌། ས་རྣམ་པ་དྲུག་ཏུ་གཡོ་བ་དང༌། ཕྱོགས་བཞི་སྐྱོང་བ་རྣམས་བྱང་ཆུབ་སེམས་དཔའི་<line/>
དྲུང་དུ་ཉེ་བར་འོང་བར་བྱེད་དོ། །ལོག་པར་འདྲེན་པ་ཐམས་ཅད་དང༌། བགེགས་ཐམས་ཅད་འོང་སྟེ་ཕྱོགས་བཞི་རབ་ཏུ་ཞི་བར་འགྱུར་རོ། །རླུང་འགྲོ་བ་དང༌། དྲག་པོ་<line/>
རབ་ཏུ་འགྲོ་བར་བྱེད། དུས་མ་ཡིན་པར་ཤིང་ལ་མེ་ཏོག་ཏུ་འགྱུར་རོ། །འཇིག་རྟེན་པའི་རིག་པ་འཛིན་པ་ཐམས་ཅད་འོང་སྟེ་ཕྱོགས་གང་དུ་རིགས་འཛིན་པ་སྒྲུབ་པ་<line/>
བྱེད་པ་དེར་སེམས་དཔའ་ཆེན་པོའི་དགའ་སྟོན་ལ་ཐམས་ཅད་ཉིད་འདུས་སོ། །སྒྲུབ་པ་པོས་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་མཐོང་ནས་<line/>
མཆོད་ཡོན་ཕུལ་ནས་ཕྱག་བྱའོ། །ལྷ་ཐམས་ཅད་དང༌། རིག་པ་འཛིན་པ་ཐམས་ཅད་ལ་མཆོད་ཡོན་དང༌། གདན་ཕུལ་ནས་དེ་ནས་ལྷ་ཐམས་ཅད་དང༌། རིག་པ་འཛིན་<line/>
</page>
<page index="153" id="77B">པ་ཐམས་ཅད་ཀྱིས་སྒྲུབ་པ་པོ་བྱང་ཆུབ་སེམས་དཔའ་ལ་ལེགས་སོ་ཞེས་བྱ་བ་བྱིན་ཏེ་སྲིད་པ་གསུམ་གྱི་ཆུ་བོ་ཆེན་པོ་ལས་བསྒྲལ་བར་བྱས་པ་དེ་རྣམས་ངེས་པར་རྒྱལ་བ་<line/>
ཀུན་ཏུ་སྣང་བས་མནན་པ་བྱང་ཆུབ་སེམས་དཔའི་ལམ་དང་ལྷན་ཅིག་འཚོ་བའོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་གིས་ལྷ་ཐམས་ཅད་ལ་ལེགས་<line/>
སོ་ཞེས་བྱ་བ་བྱིན་ཏེ། བྱང་ཆུབ་སེམས་དཔའི་ཕྱག་གཡས་པ། སྒྲུབ་པ་པོའི་སྤྱི་བོར་ཉུག་པར་མཛད་དོ། །དེ་ནས་སྒྲུབ་པ་པོས་གང་ཡིད་ལ་སྙིང་པོ་བསམས་པ་དེར་<line/>
འགྱུར་རོ། །རིག་པ་འཛིན་པའི་འཁོར་ལོས་བསྒྱུར་པ་དང༌། རིག་པ་འཛིན་པའི་རྒྱལ་པོ་ལྷ་ཉིད་གང་འདོད་པ་དེ་རྣམས་ཆོས་གཞན་དུ་སྣང་སྟེ་འདི་སྐད་ཅེས་བརྗོད་པར་བྱའོ།།<line/>
བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་གྲུ་འཛིན་དེང་མཐོང་བར་འཚལ་ལོ། །བྱང་ཆུབ་སེམས་དཔའ་སྐྱེས་བུ་ཆེན་པོ་ཕྱག་གཡས་པས་བཟུང་སྟེ་<line/>
རིག་པའི་རྒྱལ་པོ་རྟ་མགྲིན་ལ་ཡང་དག་པར་གཏད་པར་གྱུར་ཏོ། །གྲུ་འཛིན་དུ་སོང་ཞིག །གང་འདོད་པ་དེ་སྦྱིན་པར་འགྱུར་རོ། །དེ་ནས་རིག་པའི་རྒྱལ་པོའི་ཚོགས་ཀྱིས་བསྐོར་<line/>
བ་དང་བཅས་པ་སྒྲུབ་པ་པོའི་ལག་པ་གཡས་བཟུང་ནས་རྒྱ་མཚོའི་དབུས་སུ་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌།<line/>
</page>
<page index="154" id="78A">༄༅། །མིའམ་ཅི་དང༌། ལྟོ་འཕྱེ་ཆེན་པོ་ལ་སོགས་པ་སྒྲུབ་པ་པོའི་རིག་པའི་ཚོགས་ལ་མེ་ཏོག་གི་ཆར་འབེབས་པ་དང༌། རྔ་བོ་ཆེ་དང༌། རྔ་པ་ཊ་ཧ་དང༌།<line/>
རྔ་དང༌། རྫ་རྔ་ཁ་གཅིག་པ་དང༌། རྫི་རྔ་རྣམས་སྒྲ་འབྱིན་བཞིན་དུ་གྲུ་འཛིན་དུ་འགྲོ་བར་བྱེད་དོ། །རྒྱ་མཚོའི་སྟེང་དེར་རྒྱ་མཚོ་ཆེན་པོ་རིག་པའི་རྒྱལ་པོས་མཐོང་ནས་སྐྱེས་<line/>
བུ་དམ་པ་དེའང་ཆུ་ཀླུང་ཐམས་ཅད་ཀྱིས་ཡོངས་སུ་བསྐོར་བའི་རིན་པོ་ཆེའི་མཆོད་ཡོན་རབ་ཏུ་སྩོལ་བར་བྱེད་པར་འགྱུར་རོ། །ལེགས་སོ་ཞེས་བྱ་བའང་གནང་བར་མཛད་<line/>
དོ༑ ༑རིགས་ཀྱི་བུ། ལེགས་སོ། །ལེགས་པར་འཚོ་བ་དང༌། གཟི་བརྗིད་དང་ལྡན་པའི་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་གི་གནས་སོ། །དེ་<line/>
ནས་རྒྱ་མཚོ་ཆེན་པོ་བསྒྲལ་ནས་གྲུ་འཛིན་དུ་སོང་སྟེ་མཐོང་བ་དང༌། དེར་གང་རིག་པ་འཛིན་པའི་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་<line/>
མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་རྣམས་ཐམས་ཅད་མཆོད་ཡོན་གྱི་སྣོད་ཀྱི་མེ་ཏོག་གི་ཆར་ཆེན་པོས་སྒྲུབ་པ་པོ་ལ་བསུ་བ་ལ་འོང་བར་བྱེད་དོ། །དེ་<line/>
ནས་གྲུ་འཛིན་མཐོང་ནས་སྣ་ཚོགས་པའི་ནོར་བུ་དང༌། སྨན་གྱིས་བསྐུས་པ། མུ་ཏིག་གི་དོ་ཤལ་རབ་ཏུ་འཕྱང་བཞིན་པ། གསེར་དང༌། ཤེལ་ལས་བྱུང་བ་དང༌། བཻ་<line/>
</page>
<page index="155" id="78B">ཌཱུཪྻ་ལས་བྱུང་བ་དང༌། ཨིནྡྲ་ནཱི་ལ་ལས་བྱུང་བ་དང༌། མཐོན་ཀ་ཆེན་པོ་ལས་བྱུང་བའི་ཐེམ་སྐས་དང༌། སྣམ་བུ་རྣམས་ཀྱིས་སྣ་ཚོགས་པའི་མེ་ཏོག་ཉེ་བར་མཛེས་པས་རིག་པའི་<line/>
རྒྱལ་པོ་དང༌། སྒྲུབ་པ་པོ་དེ་ལ་མངོན་པར་དབང་བསྐུར་བ་བྱས་ནས་སྒྲུབ་པ་པོ་ལ་སྨྲས་པ། གནས་འདི་ནི་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་གི་<line/>
གནས་རིན་པོ་ཆེ་སྣ་བཞི་ལས་བྱུང་བ་ཁང་པ་དབུས་མར་ཇི་སྲིད་བྱང་ཆུབ་ཀྱི་བར་དུ་རང་གི་གནས་བཞིན་དུ་ཀུན་ཏུ་སྤྱོད་ཅིང་གནས་སོ། །དེ་ནས་རིག་པ་འཛིན་པའི་རྒྱལ་པོ་<line/>
ལ་མངོན་པར་དབང་བསྐུར་ཏེ་རིག་པའི་རྒྱལ་པོ་རབ་ཏུ་བགྲོད་པར་གྱུར་ཏོ། །འདི་ནི་དངོས་གྲུབ་སྟེ་བཅོམ་ལྡན་འདས་འདིའི་མཐུ་རྣམ་པར་བསྒྱིངས་པས་མཚམས་མེད་<line/>
པ་བྱེད་པས་ཀྱང་འདི་འགྲུབ་པར་བྱེད་དོ། །རྟ་མགྲིན་རྒྱལ་པོས་རིག་པའི་རྒྱལ་པོ་ཐམས་ཅད་ལ་སྨྲས་པ། བཅོམ་ལྡན་འདས་མ་དང༌། འཕགས་པ་སྤྱན་རས་གཟིགས་<line/>
དབང་ཕྱུག་གི་གནས་རིན་པོ་ཆེ་སྣ་བཞི་ལས་བྱུང་བ་དབུས་མའི་ཁང་བར་རང་གི་གནས་བཞིན་དུ་གཞི་ལ་གནས་པའི་རིག་པ་སྒྲོལ་མ་དང༌། ཁྲོ་གཉེར་ཅན་དང༌། གཞན་<line/>
རིག་པ་ཐམས་ཅད་ཕ་རོལ་གནོན་པ་ཆེན་པོའོ། །རིག་པའི་རྒྱལ་པོ་འདི་ནི་མ་བསྒྲུབས་པ་ཉིད་དུ་ལས་བྱེད་དེ་གཏན་པ་གཅོད་པར་བྱེད་པ་དང༌། ཧཱུཾ་ཡིག་གིས་རྒྱ་མཚོ་སྐེམས་<line/>
</page>
<page index="156" id="79A">༄༅། །པར་བྱེད་པ་དང༌། སོར་མོའི་སྡིགས་མཛུབ་ཀྱིས་ཐམས་ཅད་རེངས་པར་བྱེད་པ་དང༌། ཨོཾ་ཡིག་གིས་འགུགས་པར་བྱེད་པ་དང༌། ཕཊ་ཡིག་གིས་ལྷུན་པོ་རྣམས་<line/>
ཀྱང་རྣམ་པར་འཇོམས་པར་བྱེད་པ་དང༌། ཡིད་ཀྱི་བཟླས་པས་སེམས་ཅན་ཐམས་ཅད་དབང་དུ་བྱེད་པ་དང༌། ཨོཾ་ཡིག་གིས་སྤྱན་དྲངས་པ་དང༌། ཧཱུཾ་ཡིག་གིས་གཤེགས་སུ་གསོལ་<line/>
པ་དང༌། ཕཊ་ཡིག་གིས་གསོད་པ་དང༌། སྭཱཧཱའི་ཡི་གེས་འཚོ་བར་བྱེད་པ་སྟེ་མདོར་ན་རིག་པ་རྣམས་ཀྱི་ཆོ་ག་ཇི་སྙེད་ཡོད་པ་དེ་ཐམས་ཅད་རིག་པ་འདི་ཉིད་ཀྱིས་འཇིག་རྟེན་<line/>
དང༑ འཇིག་རྟེན་ལས་འདས་པ་བསྒྲུབ་པར་བྱའོ། །འདི་ནི་སྔགས་ཐམས་ཅད་ཀྱི་ཆོ་ག་ཐུན་མོང་བ་སྟེ་གང་ལ་ཆོ་ག་མེད་པ་དང༌། སྡིག་པ་བྱེད་པས་ཀྱང་ལན་གསུམ་དུ་བཟླའོ།།<line/>
རྟ་མགྲིན་རིག་པའི་རྒྱལ་པོ་བརྩོན་འགྲུས་ཆེན་པོ་སངས་རྒྱས་ཐམས་ཅད་ཀྱི་རྗེས་སུ་གནང་བ་སྟོབས་དང༌། ཕ་རོལ་གནོན་པ་ཆེན་པོ་འདི་ལན་གསུམ་གྱིས་མཚམས་མེད་<line/>
པ་བྱེད་པས་ཀྱང་འགྲུབ་པར་བྱེད་དོ། །དད་པས་བྱང་ཆུབ་ཀྱི་སེམས་ཡོངས་སུ་བཟུང་བ་འདོད་པ་ཆེན་པོ་དང༌། སྙིང་རྗེའི་བདག་ཉིད་ཅན། སེར་སྣ་མེད་པ་དང༌། བྱས་པ་གཟོ་<line/>
བ་དང༌། སངས་རྒྱས་དང༌། ཆོས་ལ་མངོན་པར་དང་བ་དང༌། མ་དང༌། ཕ་དང༌། མ་དང༌། ཕར་ཤེས་པ་དང༌། མྱུར་བ་ཁོ་ནར་བཟོད་པ་དང༌། ཚུལ་ཁྲིམས་དང༌། སྦྱིན་པ་སྦྱིན་<line/>
</page>
<page index="157" id="79B">པར་བྱེད་པ་མ་བསྒྲུབ་པར་འགྲུབ་པར་ཡང་བྱེད་དོ། །མདོར་ན་ལས་ཐམས་ཅད་པ་ནི་བརྗོད་ནས་རིག་གཅོད་པར་འདོད་པ་དང༌། སེལ་བར་འདོད་བས་འདི་བརྗོད་ནས་ཏེ་འདི་ནི་ལས་<line/>
ཐམས་ཅད་པའོ། །འདི་ནི་བྱང་ཆུབ་སེམས་དཔའི་ཏིང་ངེ་འཛིན་གྱི་ཁྱད་པར་གཞན་གྱིས་སྦྱིན་པའི་ཕ་རོལ་ཏུ་ཕྱིན་པ་འདི་ལྟ་སྟེ། རིག་པའི་རྒྱལ་པོ་སེམས་ཅན་ཐམས་ཅད་<line/>
ཀྱི་བདེ་བ་རྫོགས་པའི་ཆེད་དུ་རྟ་མགྲིན་རྒྱལ་པོའི་མགུལ་དུའོ། །བྱང་ཆུབ་སེམས་དཔའི་མཐུ་རྣམ་པར་བསྒྱིངས་བ་ཞེས་བྱ་བའི་ལེའུ་རྫོགས་སོ།། །།དེ་ནས་འོད་དཔག་མེད་<line/>
མཐོང་བར་འདོད་ན་ཁ་ཚར་མ་བཅད་ཅིང་སྐྲ་དང་བྲལ་བའི་རས་ལ་རི་མོ་མཁན་གསོ་སྦྱོང་ཅན་གྱིས་ཁ་དོག་མ་འདྲེས་པའི་ཚོན་གྱིས་བདེ་བ་ཅན་གྱི་འཇིག་རྟེན་གྱི་ཁམས་<line/>
སུ་འཕགས་པ་འོད་དཔག་མེད་གསེར་ལྟར་སེར་བ། པདྨ་ལ་བཞུགས་པ་འདྲིར་གཞུག་པར་བྱའོ། །འོག་ཏུ་ཆོས་ཀྱི་འཁོར་ལོའི་གཞོགས་གཡོན་དུ་རྟ་མགྲིན་རྒྱལ་པོ་<line/>
ཞལ་རྣམ་པར་འགྱུར་བ། འཇིགས་པར་བྱེད་པ། གསུས་པ་འཕྱང་བ། པདྨ་ལ་བཞུགས་པ་འདྲིར་གཞུག་པ། མེ་དམར་སེར་འབར་བ་འཕྲོ་བཞིན་པ། རིན་པོ་ཆེའི་ཕྲེང་<line/>
བའི་མཆོད་ཕྱིར་ཐོགས་པ་ཅན། ལག་འགྲོའི་རྒྱན་གྱིས་བརྒྱན་པ། རལ་པ་འོད་དཔག་མེད་འཛིན་པ། སོར་མོས་ལོག་པར་འདྲེན་པ་ལ་སྡིགས་པར་བྱེད་པ། དེའི་རྒྱབ་ནས་<line/>
</page>
<page index="158" id="80A">༄༅། །ལོག་པར་འདྲེན་པ་འབྲོས་པར་བྱེད་བཞིན་པའོ། །གཡས་ཀྱི་གཞོགས་སུ་རྣམ་པར་བརྒྱན་པ་སྤྱངས་པའི་སྣོད་དང༌། གོས་དང༌། ཕྱག་གཡས་པ་སྒྲུབ་<line/>
པ་པོ་ལ་དབུགས་འབྱིན་པར་མཛད་བཞིན་པའི་འཕགས་པ་སྤྱན་རས་གཟིགས་དབང་ཕྱུག་གསེར་ལྟར་སེར་བ། རལ་པའི་ཅོད་པན་འཆང་བའི་དབུས་སུ་འོད་དཔག་<line/>
མེད་མགོ་བོས་འཛིན་པར་བྱེད་པ། ཕ་རོལ་གནོན་པའོ། །འོད་དཔག་མེད་ཀྱི་སྟེང་གི་སྤྲིན་དེ་ལ་སྤྲིན་གསེབ་ནས་གནས་གཙང་མ་མེ་ཏོག་རབ་ཏུ་འཐོར་བཞིན་པ་འདྲིར་<line/>
གཞུག་པར་བྱའོ། །བཅོམ་ལྡན་འདས་ཀྱི་པདྨ་དེའང་ཀླུ་གཞོན་ནུ་རྣམས་ཀྱིས་འཛིན་པའོ། །འོག་ཏུ་ལག་ན་སྤོས་ཕོར་ཐོགས་པའི་སྒྲུབ་པ་པོ་བུས་མོ་གཉིས་བཙུགས་<line/>
པ་འོད་དཔག་མེད་ལ་རྣམ་པར་ལྟ་བཞིན་པའོ། །རི་མོའི་ལས་ཡོངས་སུ་རྫོགས་པ་དང་སྒྲུབ་པ་པོས་གཏོར་མ་དང༌། མར་མེ་དང༌། མཆོད་པ་རྒྱ་ཆེན་པོ་བྱས་ཏེ་ཟླ་བ་ཉ་<line/>
ལ་མཚན་མོ་གསུམ་དུ་སྨྱུང་བར་གནས་པས་སྤྱངས་པའི་སྣོད་དང༌། གོས་འདི་ཉིད་ཀྱིས་རིག་པའི་རྒྱལ་པོ་རྟ་མགྲིན་བཀུག་ནས་མཆོད་ཡོན་ཕུལ་ཏེ་སྒྲུབ་པ་དང༌།<line/>
སླར་ཡང་གཤེགས་སུ་གསོལ་ཏེ་བ་སེར་སྐྱའི་མར་དང༌། པདྨའི་ས་བོན་དང༌། ནཱ་ག་གེ་སར་རྣམས་གཅིག་ཏུ་བྱས་ནས་ཉི་མ་བདུན་དུ་སྦྱིན་སྲེག་གྱིས་ཤིག །དེ་ནས་<line/>
</page>
<page index="159" id="80B">རིག་པ་འཛིན་པས་ལྷ་རྣམས་ཚིམ་པར་བྱེད་པ་བྱས་ཀུ་ཤའི་ཁྲེས་ལ་ཉེ་བར་འདུག་པས་སྨོན་ལམ་གདབ་པར་བྱ་སྟེ། ཇི་སྲིད་དུ་ས་རྣམ་པར་འགྱུར་བ་དྲུག་ཏུ་གཡོ་བ་དང༌།<line/>
མར་མེའི་རྩེ་མོ་འཕེལ་བ་དང༌། སྤྲིན་ལས་གུ་ལུ་གུ་ལུའི་སྒྲ་སྒྲོགས་པ་དང༌། མེ་ཏོག་གི་ཆར་རབ་ཏུ་འབེབས་པ་དང༌། ཙནྡན་གྱི་ཕྱེ་མའི་ཆར་འབེབས་པ་དང༌། དྲིལ་བུའི་<line/>
སྒྲ་ཐོས་པ་དེ་སྲིད་དུ་བཟླས་པར་བྱའོ། །དེ་ནས་རིག་པ་འཛིན་པས་རིངས་པ་རིངས་པར་བཟླས་པར་བྱ་སྟེ་ཇི་སྲིད་དུ་རིག་པའི་རྒྱལ་པོ་བརྩོན་འགྲུས་ཆེན་པོས་ཕ་རོལ་གནོན་<line/>
པ་རྟ་མགྲིན་རིག་པ་ཐམས་ཅད་ཀྱིས་སྒྲུབ་པ་ས་ལ་འོང་བ་དེ་སྲིད་དུའོ། །དེ་ནས་སྒྲུབ་པ་པོས་མེ་ཏོག་དཀར་པོ་དང༌། དྲིའི་ཆུས་ཡོངས་སུ་བཀང་བའི་སྣོད་ཀྱིས་མཆོད་ཡོན་<line/>
ཕུལ་ནས་སྨོན་ལམ་གདབ་བོ། །འདི་སྐད་ཅེས་སྨྲས་སོ། །ཁྱོད་ལེགས་པར་འོངས་སོ། །འཕགས་པ་སྤྱན་རས་གཟིགས་དབང་ཕྱུག་ཕ་རོལ་ཏུ་ཕྱིན་པ་དང་བཅས་པའི་ཆེད་<line/>
དུ་སླར་ཡང་ལེགས་པར་འོངས་སོ། །རྟ་མགྲིན་འདི་ནི་བརྩོན་འགྲུས་ཆེན་པོ་སྟོབས་དང༌། ཕ་རོལ་གནོན་པ་རིག་པའི་ཚོགས་ཐམས་ཅད་ཀྱིས་མཆོད་པའོ། །དེ་ནས་རིག་<line/>
པ་འཛིན་པས་སྤྱན་རས་གཟིགས་དབང་ཕྱུག་ལ་ལན་གསུམ་བསྐོར་བ་བྱས་ཏེ་པུས་མོ་བཙུགས་ནས་འདི་སྐད་ཅེས་བརྗོད་པར་བྱའོ། །ཁྱོད་ལ་སྣང་བར་གྱུར་པ་གང་ཡིན་པ་<line/>
</page>
<page index="160" id="81A">༄༅། །དེ་རྣམས་ལྷན་ཅིག་འཚལ་ལོ། །དེ་ནས་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་གིས་ཕྱག་གཡས་པ་སྒྲུབ་པ་པོའི་སྤྱི་བོར་<line/>
ཉུག་པར་མཛད་དེ་འདི་སྐད་ཅེས་གསུངས་སོ། །སྐྱེས་བུ་དམ་པ། བརྩོན་འགྲུས་ཆེན་པོ་སྟོབས་དང༌། ཕ་རོལ་གནོན་པ་ཁྱོད་ཀྱིས་གང་བརྩོན་འགྲུས་ཆེན་པོས་ཕ་རོལ་གནོན་<line/>
པས་རིག་པའི་རྒྱལ་པོ་བསྒྲུབས་པ་ལེགས་སོ། །ལེགས་སོ། །ཁྱེད་ཅག་གིས་མངོན་པར་འདོད་པ་སྨྲོས་ཤིག །མཆོག་སྦྱིན་པར་བྱའོ། །འདི་སྐད་ཅེས་བརྗོད་པར་བྱ་སྟེ། བཅོམ་<line/>
ལྡན་འདས། བདེ་བ་ཅན་དུ་འགྲོ་བར་འཚལ་ལོ། །དེ་ནས་བཅོམ་ལྡན་འདས་འཕགས་པ་འོད་དཔག་མེད་དེ་དང༌། བྱང་ཆུབ་སེམས་དཔའ་རྣམས་དང༌། འཇིག་རྟེན་གྱི་ཁམས་<line/>
སུའོ། །དེ་ནས་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་ཕྱག་གཡས་པ་བརྐྱང་སྟེ་སྒྲུབ་པ་པོ་ཕྱག་གཡས་པས་བཟུང་ནས་རྟ་མགྲིན་རྒྱལ་པོ་ལ་ཡང་<line/>
དག་པར་གཏད་པར་གྱུར་ཏོ། །རིག་པའི་རྒྱལ་པོ་ཆེན་པོ། སྐྱེས་བུ་དམ་པ་འདི་བཟུང་ནས་མེ་ཏོག་གི་ཆར་རབ་ཏུ་འབབ་པའི་བདེ་བ་ཅན་གྱི་འཇིག་རྟེན་གྱི་ཁམས་སུ་སོང་<line/>
ཞིག །གང་དུ་དེ་བཞིན་གཤེགས་པ་འོད་དཔག་མེད་བཅོམ་ལྡན་འདས་ཀྱི་འཁོར་གྱི་དཀྱིལ་འཁོར་དང་བཅས་པ་དེར་བསྟོད་དུ་བཅུག་ནས་སླར་ཡང་གྲུ་འཛིན་གང་ན་<line/>
</page>
<page index="161" id="81B">ཡོད་པ་དེར་ཤོག་ཅིག །དེ་ནས་རྟ་མགྲིན་རིག་པའི་རྒྱལ་པོས་སྒྲུབ་པ་པོ་བཟུང་ནས་མེ་ཏོག་གི་ཆར་འབེབས་པའི་བདེ་བ་ཅན་གྱི་འཇིག་རྟེན་གྱི་ཁམས་སུ་སོང་སྟེ། སྒྲུབ་པ་པོས་<line/>
སྨྲས་པ། སྐྱེས་བུ་དམ་པ། དེ་བཞིན་གཤེགས་པ་འོད་དཔག་མེད་དེ་བྱང་ཆུབ་སེམས་དཔའ་རྣམས་ལ་ཆོས་སྟོན་དེ་ལ་ལྟོས་ཤིག །ལྟོས་ཤིག །དེ་ནས་རིག་པའི་རྒྱལ་པོས་<line/>
དེར་བསྟོད་དུ་བཅུག་ནས་སླར་ཡང་འཕགས་པ་སྤྱན་རས་གཟིགས་དབང་ཕྱུག་གིས་གྲུ་འཛིན་པ་དེར་འོང་བར་མཛད་དོ། །དེ་ནས་སྒྲུབ་པ་པོ་འཇིག་རྟེན་གྱི་ཁམས་དེར་འཕགས་<line/>
པ་འོད་དཔག་མེད་ཀྱི་དྲུང་དུ་ཆོས་ཉན་ནོ། །དངོས་གྲུབ་འདི་ནི་གནས་མ་ཡིན་པ་རྣམས་ལ་གང་སྦྱར་བར་མི་བྱ་སྟེ། གང་ཞིག་བྱེད་ན་དམ་ཚིག་ལས་འདའ་བར་འགྱུར་རོ་ཞེས་<line/>
བརྗོད་ནས་མཆོག་གི་སྒྲུབ་པ་རྣམས་ལ་འདི་གནས་མ་ཡིན་པ་རྣམས་ལ་རབ་ཏུ་མི་སྦྱོར་ཏེ་དེའི་དམ་ཚིག་མེད་དོ། །ལས་དེ་རྣམས་ཐམས་ཅད་རྩ་བའི་སྔགས་ཀྱིས་བྱེད་དུ་<line/>
གཞུག་གོ །ཐལ་བས་ཐལ་བའི་རྭ་བའོ། །སྒྲོན་མེ་གསུམ་གྱིས་མེའི་རྭ་བའོ། །ཆུ་ལ་ལན་བདུན་མངོན་པར་སྔགས་པས་ནམ་མཁའི་བཅིང་བའོ། །ཡུངས་ཀར་དཀར་པོས་ས་<line/>
གཞི་བཅིང་བའོ། །ཏིལ་གྱི་སྦྱིན་སྲེག་གིས་ལོག་པར་འདྲེན་པ་ཐམས་ཅད་དབང་དུ་འགྱུར་རོ། །སྐེ་ཚེའི་སྦྱིན་སྲེག་གིས་ཡི་དྭགས་དང༌། ཤ་ཟ་ཐམས་ཅད་དབང་དུ་འགྱུར་རོ། །ཀ་ར་བཱི་<line/>
</page>
<page index="162" id="82A">༄༅། །རའི་མེ་ཏོག་གི་སྦྱིན་སྲེག་གིས་ཁྲོ་བོ་ཐམས་ཅད་འགྲུབ་པར་བྱེད་དོ། །མེ་ཏོག་ཐམས་ཅད་ཚ་བའི་ཏིལ་མར་གྱིས་བཏགས་པའི་སྦྱིན་སྲེག་གིས་འཇིག་<line/>
རྟེན་པའི་རིག་པའི་རྒྱལ་པོ་ཐམས་ཅད་དབང་དུ་འགྱུར་རོ། །དྷུ་དྷུའི་སྦྱིན་སྲེག་གིས་དབང་ཕྱུག་ཆེན་པོ་དབང་དུ་འགྱུར་རོ། །པྲི་ཡང་ཀུའི་མེ་ཏོག་དང༌། མཱ་ལཱི་ཏ་དང༌། སཽ་གནྡྷི་<line/>
དང༌། གུ་གུལ་བ་སེར་སྐྱའི་མར་དང་ལྷན་ཅིག་ཏུ་བྱས་ནས་སྦྱིན་སྲེག་བྱེད་ན་རིག་པ་ཐམས་ཅད་དང༌། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌།<line/>
མིའམ་ཅི་དང༌། རྐང་གཉིས་དང༌། རྐང་བཞི་པ་ཐམས་ཅད་དབང་དུ་བྱེད་དོ། །གི་ཝང་ལ་ལན་བདུན་མངོན་པར་སྔགས་པ་བྱས་ནས་ཐིག་ལེ་བྱས་ཏེ་མཆེ་བས་ཐ་དད་པར་<line/>
ཟ་བར་བྱེད་པ་དང༌། ཐ་སྙད་ལས་རྒྱལ་བར་བྱེད་དོ། །སྔར་བརྗོད་པའི་ཆོ་གས་བ་སེར་སྐྱའི་མར་བླངས་ནས་ལུས་ལ་མངོན་པར་བྱུགས་ཏེ་མེར་རབ་ཏུ་འཇུག་པར་བྱེད་དོ། །<line/>
སེང་ལྡེང་ལས་བྱུང་བའི་རྡོ་རྗེ་བླངས་ཏེ་ཧཱུཾ་ཡིག་དང་ལྷན་ཅིག་པས་ཕུག་གི་སྒོར་ལྷ་མ་ཡིན་གྱི་བུ་མོ་བྱུང་བ་དང༌། རབ་ཏུ་ཞུགས་པའི་འཁོར་ལོའི་འཇིགས་པ་མི་འབྱུང་ངོ༌། །གལ་<line/>
ཏེ་འཁོར་ལོ་རབ་ཏུ་འཇུག་པར་བྱེད་ན་དམ་ཚིག་དྲན་པས་ཧཱུཾ་ཡིག་གི་ཕུང་པོས་འཁོར་ལོ་ཕྱེ་མར་བྱས་པར་འགྱུར་རོ། །དེ་ནས་རིལ་བུའི་སྒྲུབ་པ་འབྱུང་སྟེ་རིག་པ་འཛིན་པ་རིལ་<line/>
</page>
<page index="163" id="82B">བུ་སྒྲུབ་པར་བྱེད་པས་ཙནྡན་དམར་པོ་དང༌། མེ་ཏོག་ལྔ་པ་དང༌། པདྨ་གེ་སར་དང༌། འབྲས་སཱ་ལུ་དམར་པོའི་ཕུབ་མ་དང༌། ཀཏྣི་ཀའི་མྱུ་གུ་དང༌། ཎཱུ་ཀའི་ས་བོན་དང༌། འབྲུ་དང༌། མ་<line/>
ཤའི་མྱུ་གུ་དང༌། རུ་རྟ་དང༌། རྒྱ་སྤོས་དང༌། ཏུ་རུཥྐའི་ཏིལ་མར་རྣམས་གཅིག་ཏུ་བྱས་ཏེ་ཆ་མཉམ་པ་གཅིག་ཏུ་བྱས་ནས་རྒྱུད་མཚུངས་པའི་བ་སེར་སྐྱའི་འོ་མ་ལ་གསོ་སྦྱོང་ཅན་<line/>
གྱིས་སེར་སྐྱ་དེ་ལ་རྣམ་པར་དབེན་པར་རྩ་བའི་སྔགས་སུ་བཟླས་ནས་ཁྱིམ་དུ་བཏགས་ཏེ་ལེགས་པར་བཙགས་པའི་ཆུ་ལ་མངོན་པར་སྔགས་ནས་ཉི་མ་བདུན་དུ་སྤྱད་པར་བྱའོ། །<line/>
ཁྱིམ་དུའམ། རྣམ་པར་དབེན་པའི་ཕྱོགས་སུའང་རུང་སྟེ་དེ་ནས་སྲུང་བ་བྱས་པའི་བ་ལང་གི་རྫི་དེས་བ་བཞོ་བར་བྱའོ། །དེ་ནས་འོ་མ་དེ་གཙང་མའི་ཕྱོགས་སུ་རྣམ་པར་དབེན་པར་<line/>
བུམ་པ་ལ་བཟླས་པར་བྱའོ། །དེ་ནས་རིག་པ་འཛིན་པས་བྲམ་ཟེའི་བུ་མོའི་ལག་སྲུབ་པར་བྱེད་དུ་གཞུག་གོ །མར་དེས་རྫས་རྣམས་བཏགས་པ་བྱས་ཏེ་ལྕགས་གསུམ་གྱིས་ཡོངས་<line/>
སུ་དཀྲིས་པ་བྱས་ནས་དེའང་བ་སེར་སྐྱའི་བ་བྱུང་ལྔར་རིལ་བུར་མཚན་མོ་གཅིག་ཏུ་བཅུག་ནས་གཞག་པར་བྱའོ། །དེ་ནས་བཏོན་ནས་དྲིའི་ཆུ་ལས་གཞག་པར་བྱའོ། །བཀྲུས་ཏེ་པདྨའི་<line/>
འདབ་མར་གི་ཝང་གིས་བྱུགས་ལ་གཞག་པར་བྱའོ། །དེ་ནས་རས་རིས་ཞལ་ནུབ་ཏུ་ཕྱོགས་པར་བཞག་ནས་སྲུང་བའི་ཆོ་ག་བྱས་པས་གཏོར་མ་དང༌། མར་མེ་དང༌། མཆོད་པའི་ཆོ་<line/>
</page>
<page index="164" id="83A">༄༅། །ག་རྒྱ་ཆེན་པོ་བྱས་ཏེ་དེ་ནས་རིག་པ་འཛིན་པས་ལག་པ་གཉིས་ཀས་པདྨའི་འདབ་མ་རྣམས་ཀྱི་རིལ་བུ་བརྒྱད་བླངས་ཏེ་པདྨ་ཁ་སྦྱོར་དུ་བཞག་ནས་<line/>
བ་སེར་སྐྱའི་མར་དེ་ཉིད་མཱ་ལ་ཏིའི་མེ་ཏོག་དང་གཅིག་ཏུ་བྱས་ནས་སྲེག་བླུགས་བདུན་སྦྱིན་སྲེག་བྱའོ། །དེ་ནས་རྩ་བའི་སྔགས་ཀྱིས་རང་གི་ལྷ་སྤྱན་དྲང་བ་བྱས་ནས་<line/>
འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་ཇི་སྲིད་དུ་བ་འཐུལ་བར་བྱེད་པ། འབར་བར་བྱེད་པ་དེ་སྲིད་དུ་བཟླས་པར་བྱའོ། །དུ་བ་འཐུལ་བཞིན་པས་<line/>
མི་སྣང་བ་དང༌། དབང་དུ་བྱེད་པ་དང༌། ནམ་མཁའ་ལ་འགྲོ་བའི་རིག་པ་འཛིན་པར་འགྱུར་རོ། །ཉི་མ་འཆར་ཀ་དང་མཚུངས་པའི་འོད་ཀྱིས་རིག་པ་འཛིན་པ་མཚན་<line/>
ཐམས་ཅད་ཡང་དག་པར་རྫོགས་པ་རིག་པ་འཛིན་པའི་བུ་མོ་རྣམས་ཀྱིས་ལྷན་ཅིག་རྩེ་བར་བྱེད། དགའ་བར་བྱེད་དོ། །ལོ་སྟོང་ཕྲག་ལྔར་འཚོ་བར་བྱེད་དོ། །གང་གི་ཚེ་<line/>
འཆི་བ་དེའི་ཚེ་རྒྱལ་རིགས་ཀྱི་ཁྱིམ་དུ་སྐྱེ་བར་འགྱུར་རོ། །སྐྱེ་བ་དྲན་པར་ཡང་འགྱུར་རོ། །འདི་ཉིད་ཀྱིས་པདྨའི་ས་བོན་དང༌། པཎྜཱི་ཏ་ཀ་རའི་ས་བོན་དང༌། ཏུ་རུཥྐ་དང༌། ཨ་<line/>
ག་རུ་ནག་པོ་དང༌། ཙནྡན་དམར་པོ་དང༌། སཽ་གནྡྷི་ཀ་དང༌། མཱ་ལའི་མེ་ཏོག་དང༌། གུར་གུམ་དང༌། ལྡོང་རོས་དང༌། གི་ཝང་རྣམས་པ་སེར་སྐྱའི་བ་བྱུང་རྣམས་གཞོན་<line/>
</page>
<page index="165" id="83B">ནུ་མ་གསོ་སྦྱོང་ཅན་དབང་པོ་མ་ཚང་བ་མ་ཡིན་པས་བཏགས་པར་བྱའོ། །དེ་ནས་རིག་པ་འཛིན་པས་པྲི་ཡང་ཀུའི་ཤིང་བླངས་ནས་ཁང་པ་བརྩེགས་པ་གཙང་མར་ཤིང་<line/>
བཟོ་བ་གསོ་སྦྱོང་ཅན་བྱང་ཆུབ་ཏུ་སེམས་བསྐྱེད་པ་དབང་པོ་མ་ཚང་བ་མ་ཡིན་པའི་ལག་པས་ཟ་མ་ཏོག་བྱེད་དུ་གཞུག་གོ །ཟ་མ་ཏོག་དེར་རིལ་བུ་ཉི་ཤུ་རྩ་གཅིག་བཅུག་<line/>
ནས་རས་རིས་ཀྱི་སྤྱན་སྔར་མཆོད་པ་རྒྱ་ཆེན་པོ་བྱས་ཏེ་གཏོར་མའང་ཕུལ་ནས་ཟ་མ་ཏོག་བླངས་ཏེ་གོས་གཙང་མ་གཡོགས་ནས་མཚན་མོ་གསུམ་དུ་སྨྱུང་བར་གནས་<line/>
པ་རིག་པའི་ལྷ་རྣམས་སྤྱན་དྲང་བར་བྱས་ནས་ཇི་སྲིད་དུ་དྲོ་བར་བྱེད་པ་དང༌། དུ་བ་འཐུལ་བར་བྱེད་པ་དང༌། འབར་བར་བྱེད་པ་དེ་སྲིད་དུ་བཟླས་པར་བྱའོ། །དྲོ་བཞིན་པ་ལ་<line/>
དབང་དུ་བྱེད་དོ། །མི་སྣང་བར་འགྱུར་རོ། །དུ་བ་འཐུལ་བཞིན་པ་ལ་རིག་པ་འཛིན་པ་གཞོན་ནུའི་མཆོག་གཅིག་གོ །འབར་བར་བྱེད་པ་ནི་རིག་པ་འཛིན་པ་དྲུག་དང་ལྷན་<line/>
ཅིག་འགྲོ་སྟེ་རིག་པ་འཛིན་པའི་བུ་མོ་རྣམས་ཀྱིས་ཡོངས་སུ་བསྐོར་ནས་ལྷུན་པོའི་རྩེ་མོར་རྩེ་བར་བྱེད། དགའ་བར་བྱེད། དགའ་མ་གུར་ཡོངས་སུ་སྤྱོད་པར་བྱེད་དོ། །ལོ་སྟོང་ཕྲག་<line/>
ལྔར་འཚོ་བར་བྱེད་དོ། །གང་གི་ཚེ་འཆི་བ་དེའི་ཚེ་ནོར་ཆེན་པོ་རྣམས་སུ་སྐྱེ་བར་འགྱུར་རོ། །སྐྱེ་བ་དྲན་པར་ཡང་འགྱུར་རོ། །འདི་ཉིད་ཀྱིས་མིག་སྨན་ལྡོང་རོས་སྒྲུབ་པར་བྱེད་དོ། །དཀར་<line/>
</page>
<page index="166" id="84A">༄༅། །པོའི་བཅོ་ལྔ་ལ་དཔའ་བོའི་རིན་གྱིས་ཉོས་པའི་གི་ཝང་བླངས་ནས་མཚན་མོ་གཅིག་ཏུ་སྨྱུང་བར་གནས་པས་ཉི་མ་གུང་ལ་བྲམ་ཟེའི་བུ་མོ་གསོ་<line/>
སྦྱོང་ཅན་གྱིས་པདྨའི་འདབ་མས་བ་སེར་སྐྱའི་འོ་མས་བཏགས་པར་བྱའོ། །རས་རིས་ལ་མཆོད་པ་རྒྱ་ཆེན་པོ་བྱས་ཏེ་རས་རིས་ཞལ་ནུབ་ཏུ་ཕྱོགས་པར་བཞུགས་ནས་སྲུང་<line/>
བའི་ཆོ་ག་བྱས་པས་རང་གི་ལྷ་རྣམས་སྤྱན་དྲངས་པར་བྱས་ཏེ་མཆོད་ཡོན་དང༌། གདན་ཕུལ་ནས་པྲི་ཡང་ཀུའི་མེ་ཏོག་དང༌། བ་སེར་སྐྱའི་འོ་མས་སྲེག་བླུགས་བདུན་<line/>
སྦྱིན་སྲེག་གྱིས་ཤིག། ལྷ་རྣམས་ཚིམ་པར་བྱེད་པ་བྱས་ནས་སླར་ཡང་ལྷ་དེ་རྣམས་མདུན་དུ་པདྨ་ཁ་སྦྱོར་དུ་རིལ་བུ་བཅུག་ནས་ཇི་སྲིད་དུ་དུ་བ་འཐུལ་བ་དང༌། དྲོ་<line/>
བར་བྱེད་པ་དང༌། འབར་བར་བྱེད་པ་དེ་སྲིད་དུ་བཟླས་པར་བྱའོ། །དྲོ་བཞིན་པ་ལ་ནི་ཐིག་ལེ་བྱས་པའི་སྐྱེ་བོ་ཐམས་ཅད་དགའ་བར་འགྱུར་རོ། །དུ་བ་འཐུལ་བཞིན་པ་ལ་<line/>
ནི་མི་སྣང་བར་འགྱུར་རོ། །རབ་ཏུ་འབར་བས་ཐིག་ལེ་བྱས་ནས་རིག་པ་འཛིན་པ་དྲུག་གིས་ཡོངས་སུ་བསྐོར་བའི་རིག་པ་འཛིན་པའི་བུ་མོ་རྣམས་ཀྱིས་ལྷན་ཅིག་རྩེ་བར་<line/>
བྱེད་དོ། །གང་གི་ཚེ་འཆི་བ་དེའི་ཚེ་ནོར་ཆེན་པོའི་ཁྱིམ་དུ་སྐྱེ་བར་འགྱུར་རོ། །སྐྱེ་བ་དྲན་པར་ཡང་འགྱུར་རོ། །ཏིལ་གྱི་སྦྱིན་སྲེག་གྱིས་ཤིག །ཀླུ་དབང་དུ་འགྱུར་རོ། །ཉ་དང༌།<line/>
</page>
<page index="167" id="84B">ཤའི་སྦྱིན་སྲེག་གྱིས་ཤིག །ཡི་དྭགས་དབང་དུ་འགྱུར་རོ། །མཱ་ལ་ཏིའི་མེ་ཏོག་གི་སྦྱིན་སྲེག་བྱེད་ན་ལྷ་མོ་ཆུས་བྱུང་དབང་དུ་འགྱུར་རོ། །པྲི་ཡང་ཀུའི་མེ་ཏོག་གི་སྦྱིན་སྲེག་གྱིས་<line/>
ཤིག །ལྷ་དབང་དུ་འགྱུར་རོ། །སཽ་གནྡྷི་ཀའི་སྦྱིན་སྲེག་བྱེད་ན་གནོད་སྦྱིན་དབང་དུ་འགྱུར་རོ། །ཡུངས་ཀར་དཀར་པོ་ལ་ལན་བདུན་མངོན་པར་སྔགས་པས་གང་གི་སྤྱི་བོར་བྱིན་<line/>
པ་དེ་དབང་དུ་འགྱུར་རོ། །གདོན་གྱིས་ཟིན་པ་དང༌། རིམས་ཀྱིས་བཏབ་པ་དང༌། སྲིན་པོས་ཟིན་པའི་མདུན་དུ་སྐྱེ་ཚེ་ལ་ལན་བདུན་མངོན་པར་སྔགས་པས་སྦྱིན་སྲེག་བྱེད་ཅིང་<line/>
དེའི་ཐལ་བས་སྣུན་པར་བྱེད་ན་གྲོལ་བར་འགྱུར་རོ། །རྟ་མགྲིན་རྒྱལ་བའི་ཆོ་ག་ཞིབ་མོ་འདིའང་རྫོགས་སོ།། །།འཕགས་པ་སྤྱན་རས་གཟིགས་དབང་ཕྱུག་<line/>
གི་མཐུ་བསྒྱིངས་པ་འཇིག་རྟེན་དང༌། འཇིག་རྟེན་ལས་འདས་པ་ཐམས་ཅད་དུ་འགྱུར་བ་དེ་འབྱུང་སྟེ་རིག་པའི་རྒྱལ་པོ་གང་ལ་ཆོ་ག་མེད་པ་དེ་རྣམས་ཆོ་ག་འདི་ཉིད་ཀྱིས་<line/>
སྒྲུབ་པ་དང༌། རྟོག་པའི་རྒྱལ་པོ་དེ་ཉིད་ཀྱིས་ཐམས་ཅད་བྱས་ཏེ། མདོར་ན། མཚམས་མེད་པ་ལྔ་བྱས་པའང་ལན་གསུམ་གྱིས་འགྲུབ་པར་འགྱུར་རོ། །རིགས་ཀྱི་བུ། གང་དད་པ་<line/>
དང་ལྡན་པ། སེར་སྣ་མེད་པ། གཡོ་མེད་པ། ཕྲ་མ་མེད་པ། རིག་པའི་རྒྱལ་པོ་ལ་གུས་པའི་གང་རྟོག་པ་པ་ལ་མཆོད་པར་བྱེད་པ་དང༌། ཀློག་པར་བྱེད་པ་དང༌། ཁ་ཏོན་བྱེད་པ་<line/>
</page>
<page index="168" id="85A">༄༅། །དང༌། གཞན་ལ་སྟོན་པར་བྱེད་པ་དང༌། སེར་སྣ་མེད་པར་གྱུར་ནས་སྐྱེ་བ་དྲན་པར་འགྱུར་རོ། །དགེ་བའི་བཤེས་གཉེན་གྱིས་ཡོངས་སུ་ཟིན་པ་<line/>
དང༌། སངས་རྒྱས་དང༌། ཆོས་དང༌། དགེ་འདུན་ལ་མངོན་པར་དད་པའོ། །རལ་པ་གྱེན་བརྫེས་ཀྱི་རྒྱུད་ཕྱི་མར་རྟ་མགྲིན་རྒྱལ་པོའི་ཆོ་ག་ཞིབ་མོའོ། །སླར་ཡང་དུས་དེ་ནས་<line/>
ཤར་གྱི་ཕྱོགས་ཀྱི་ཆ་ནས་མངོན་པར་དགའ་བའི་འཇིག་རྟེན་གྱི་ཁམས་ན་སྒྲོལ་མ་མི་འཁྲུགས་པ་ཞེས་བྱ་བའི་དེ་བཞིན་གཤེགས་པ་གཞལ་བར་བྱ་བ་དང༌། བགྲང་<line/>
བར་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་སངས་རྒྱས་ཐམས་ཅད་ཀྱི་ཡུལ་གྱི་རྣམ་པར་འཕྲུལ་པ་བྱིན་གྱིས་བརླབས་པའི་སྟོབས་<line/>
ཀྱིས་སྐད་ཅིག་གཅིག་གིས་སངས་རྒྱས་ཀྱི་ཞིང་འདིར་གསང་སྔགས་ཐོབ་པ་གང་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་<line/>
ཐུབ་པ་བཞུགས་པ་གླིང་བཞི་པ་བར་མ་འདི་ཉིད་དུ་འོངས་ནས་ཇི་ལྟར་བྱུང་བའི་པདྨའི་གདན་ལ་གནས་པ་དེ་རྣམས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་<line/>
ཇི་ལྟར་འཕེལ་བའི་སྟོབས་དང༌། སྒྲུབ་པས་པདྨའི་གདན་དེ་ལ་བཞུགས་སོ། །དེ་ལྟ་བུ་ལ་སོགས་པ་གཞལ་དུ་མེད་ཅིང་གྲངས་མེད་པའི་སངས་རྒྱས་ཀྱི་ཞིང་གི་རྡུལ་<line/>
</page>
<page index="169" id="85B">ཕྲ་རབ་དང་མཉམ་པའི་སངས་རྒྱས་བཅོམ་ལྡན་འདས་ཇི་སྙེད་བཞུགས་པ་དེ་རྣམས་སྐད་ཅིག་ཐང་ཅིག་ཡུད་ཙམ་གྱིས་གླིང་བཞི་པ་བར་མའི་སངས་རྒྱས་ཀྱི་ཞིང་དུའོ། །<line/>
དེ་ནས་མི་འཁྲུགས་པ་ལ་སོགས་པའི་དེ་བཞིན་གཤེགས་པ་དེ་རྣམས་རྟོག་པའི་རྒྱལ་པོ་ཆེན་པོའི་རྒྱུད་ཕྱི་མ་འདིར་བཅོམ་ལྡན་འདས་སྤྱན་རས་གཟིགས་དབང་ཕྱུག་<line/>
གི་སྔགས་ཀྱི་སྤྱོད་པ་ལ་སོ་སོར་རྗེས་སུ་ཡི་རང་བའི་ཆེད་དང༌། བསྲུང་བ་དང༌། བསྐྱབ་པ་དང༌། སྦ་བའི་ཆེད་དང༌། ལས་ཀྱི་སྒྲིབ་པ་ཐམས་ཅད་ཟད་པའི་ཆེད་དང༌། བཅོམ་<line/>
ལྡན་འདས་མ་འཕགས་མ་སྒྲོལ་མའི་དངོས་གྲུབ་ཀྱི་ཆེད་དུ་བསོད་ནམས་ཀྱི་སྟོབས་ཀྱིས་བསྒྲུབས་པའི་གཟུངས་ཀྱི་སྔགས་ཀྱི་ཚིག་རྣམས་གསུངས་པ། ན་མོ་རཏྣ་ཏྲ་ཡཱ་ཡ། ན་མ་<line/>
ཨཀྵོ་བྷྱ་ཡ། ཏ་ཐཱ་ག་ཏཱ་ཡ། ཨརྷ་ཏེ། སམྱཀྶཾ་བུདྡྷ་ཡ། ཏདྱ་ཐཱ། ཀཾ་ཀ་ནི་ཀཾ་ཀ་ནི། རོ་ཙ་ནི་རོ་ཙ་ནི། ཏྲོ་ཊ་ནི་ཏྲ༷་ཏ་ནི། ཏྲཱ་ས་ནི་ཏྲཱ་ས་ནི། པྲ་ཏི་ཧ་ན་པྲ་ཏི་ཧ་ན། སརྦ་ཀརྨ་པ་རཾ་པ་རཱ་ཎི་སྭཱཧཱ།<line/>
ན་མོ་རཏྣ་ཏྲ་ཡཱ་ཡ། ན་མཥྩཎྜ་སཱུཪྻ་ཡ། ཏ་ཐཱ་ག་ཏཱ་ཡ། ཨརྷ་ཏེ། སམྱཀྶཾ་བུདྡྷ་ཡ། ཏདྱ་ཐཱ། ཙནྟྲེ། མ་ཏི། ཙནྟྲེ། ཀ་ར་ཎེ། མི་ལཱ་མི་ལཱ། བུདྡྷ་ཨ་དྷི་ཥྛི་ཏི། སི་ལི་སི་ལི། དྷརྨ་ཨ་དྷིཥྛི་ཏེ་<line/>
ཀི་ལི་ཀི་ལི། སཾ་གྷ་ཨ་དྷིཥྛི་ཏེ་སྭཱཧཱ། རིགས་ཀྱི་བུའམ། རིགས་ཀྱི་བུ་མོ་གང་ལ་ལ་དེ་བཞིན་གཤེགས་པ་འདིའི་མཚན་འཛིན་པར་འགྱུར་བ་དང༌། རྟག་ཏུ་རྒྱུན་མི་འཆད་པ་བསྐལ་<line/>
</page>
<page index="170" id="86A">༄༅། །པར་བརྗོད་དེ་ཡིད་ལ་བྱེད་པར་འགྱུར་བ་དེ་བསྐལ་པ་སྟོང་ཕྲག་བཞི་བཅུར་འཚོ་བར་བྱེད་དོ། །སྐྱེ་བ་དྲན་པར་འགྱུར་རོ། །བྱང་ཆུབ་ཀྱི་སེམས་མི་བརྗེད་པ་<line/>
ཐོབ་པར་འགྱུར་རོ། །ན་མོ་རཏྣ་ཏྲ་ཡཱ་ཡ། ན་མཿཔུཥྤེ་ཀེ་ཏ་བེ། ཏ་ཐཱ་ག་ཏཱ་ཡ། ཨརྷ་ཏེ། སམྱཀྶཾ་བུདྡྷ་ཡ། ཏདྱ་ཐཱ། པུཥྤེ་པུཥྤེ་པུཥྤེ་པུཥྤེ་པུཥྤེ་པུཥྤེ་པུཥྤེ་སྭཱཧཱ། གཟུངས་འདི་མེ་<line/>
ཏོག་ལ་ལན་ཉི་ཤུ་རྩ་གཅིག་ཡོངས་སུ་བཟླས་ཏེ་ཆོ་ག་ཇི་ལྟ་བ་དང༌། འདུ་ཤེས་ཇི་ལྟ་བ་བཞིན་དུ་བྱས་པས་དེ་བཞིན་གཤེགས་པའི་མཆོད་རྟེན་ལ་རབ་ཏུ་གཏོར་བར་བྱའོ། །དེའི་<line/>
མངོན་པར་འདོད་པ་ཐམས་ཅད་ཡོངས་སུ་རྫོགས་པ་དང༌། ལས་ཀྱི་སྒྲིབ་པ་ཐམས་ཅད་ཟད་པར་འགྱུར་རོ། །ན་མོ་རཏྣ་ཏྲ་ཡཱ་ཡ། ན་མཿསརྦ་ནི་བ་ར་ཎ། བིཥྐྭཾ་བྷི་ནེ་ཏ་ཐཱ་ག་ཏཱ་ཡ།<line/>
ཨརྷ་ཏེ། སམྱཀྶཾ་བུདྡྷ་ཡ། ཏདྱ་ཐཱ། སྥུ་ཊ་སྥུ་ཊ། སྥུ་ཊནྟུ་མེ། སརྦ་པཱ་པཱ་ནི། སརྦ་བུདྡྷ་ས་ཏྱེ་ན། དྷརྨྨ་ས་ཏྱེ་ན། སཾ་གྷ་ས་ཏྱེ་ན། ཨིནྟྲ་ས་ཏྱེ་ན། བ་རུ་ཎ་ས་ཏྱེ་ན། ཡེ་ལོ་ཀ་ས་ཏྱེ་ན།<line/>
བཱི་ར་ཎ་ས་ཏྱེ་ན། ས་ཏྱ་ས་ཙ་ནེ་ན་སྥུ་ཊནྟུ། སརྦ་པཱ་པཱ་ནི་སརྦ་བུདྡྷ་ཨ་དྷིཥྛི་ནེ་ན་སྭཱཧཱ། མཚན་མོ་ཉི་ཤུ་རྩ་གཅིག་གིས་ལས་ཐམས་ཅད་ཟད་པར་བྱེད་དོ། །ཉིན་མོ་དང༌། མཚན་མོ་<line/>
གསུམ་བྱས་ནས་དྲུག་ཏུ་རབ་ཏུ་སྦྱོར་བས་མཚམས་མེད་པ་ངེས་པར་ཟད་པར་བྱེད་དོ། །ན་མོ་རཏྣ་ཏྲ་ཡཱ་ཡ། ན་མོ་བཻ་རོ་ཙ་ནཱ་ཡ། ཏ་ཐཱ་ག་ཏཱ་ཡ། ཨརྷ་ཏེ། སམྱཀྶཾ་བུདྡྷ་ཡ།<line/>
</page>
<page index="171" id="86B">ན་མ་ཨཱ་ཀཱ་ཤ་གརྦྷཱ་ཡ། བོ་དྷི་སཏྭཱ་ཡ། མཧཱ་སཏྭ་ཡ། མཧཱ་ཀ་རུ་ཎི་ཀཱ་ཡ། ཀ་ལ་ཀ་ལ། ཀི་ལི་ཀི་ལི། ཧུ་རུ་ཧུ་རུ། བཻ་རོ་ཙ་ན། རསྣི་སཉྩོ་དི་དེ། ཨཱ་གཙྪ་ཨཱཪྻ་ཨཱ་ཀཱ་ཤ་གརྦྷ་མཧཱ་ཀཱ་རུ་<line/>
ཎི་ཀ །པཱུ་ར་ཡ། ཤུ་བཾ། དཪྴ་ཡ། བུདྡྷ་བི་ཥ་ཡཾ་ར་ཙ་ར་ཙ་ར། ཙི་རི་ཙི་རི་སྭཱཧཱ། འདི་ནི་རྣམ་པར་སྣང་མཛད་ཀྱི་སྙིང་པོ་ཞེས་བྱ་བའི་གཟུངས་བཀླགས་པ་འགྲུབ་པ་སྟེ། སྐྲག་པ་<line/>
དང༌། རྒྱན་པོ་དང༌། དུག་དང༌། དུག་བརྟན་པོ་དང༌། བྱད་སྟེམས་དང༌། རྒྱལ་པོ་དང༌། ཆོམ་རྐུན་ལ་སོགས་པ་རྣམས་གནོན་པར་བྱེད་དོ། །གང་དུ་བྲིས་པ་གནས་པའམ་<line/>
མགོ་དང༌། ལག་པས་བཅང་བར་བྱེད་པ་དེ་ལ་ཉེ་བར་འཚེ་བ་དང༌། ནད་འགོ་བ་ཐམས་ཅད་མི་འབྱུང་ངོ༌། །འདི་རྟག་ཏུ་བཟླས་པས་དྲི་མ་མེད་པའི་ཏིང་ངེ་འཛིན་སོ་སོར་<line/>
རྙེད་དོ། །ན་མོ་རཏྣ་ཏྲ་ཡཱ་ཡ། ན་མོ་བེ་རོ་ཙ་ནཱ་ཡ། ཏ་ཐཱ་ག་ཏཱ་ཡ། ན་མ་ཨཱ་ཀཱ་ཤ་གརྦྷ་ཡ། བོ་དྷི་སཏྭ་ཡ། མཧཱ་སཏྭ་ཡ། མཧཱ་ཀཱ་རུ་ཎི་ཀཱ་ཡ། ཏདྱ་ཐཱ། བཛྲམྦུ་བཛྲམྦུ། བཛྲ་དྷྭ་ཛེ། ཤཱུ་<line/>
ནྱ་ཏཱ་པྲ་དེ་ཤེ་།བཻ་རོ་ཙ་ན་གརྦྷེ་སཉྩ་ཨིནྡྲ་ཡ་ཤོ་དྷ་ནེ་སྭཱཧཱ། ཆོ་ག་ནི་རྟག་ཏུ་བཟླས་པས་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་གནས་སོ་སོར་རྙེད་དོ། །བདུད་ཐམས་ཅད་<line/>
དང༌། ཕྱིར་རྒོལ་བ་ཐམས་ཅད་དང༌། དགྲ་ཐམས་ཅད་དང༌། བགེགས་དང༌། ལོག་པར་འདྲེན་པ་ཐམས་ཅད་ཀྱིས་ཐུབ་པར་དཀའ་བར་འགྱུར་རོ། །དེ་བཞིན་དུ་གང་བྲིས་<line/>
</page>
<page index="172" id="87A">༄༅། །ནས་ལག་ཏུ་བཅང་བར་བྱེད་པ་དེའང་ཡོན་ཏན་འདི་རྣམས་སོ། །ན་མོ་རཏྣ་ཏྲ་ཡཱ་ཡ། ན་མཿསརྦ་དུརྒ་ཏི་པ་རི་ཤོ་དྷ་ཡ། ཏ་ཐཱ་ག་ཏཱ་ཡ། ཨརྷ་ཏེ་<line/>
སམྱཀྶཾ་བུདྡྷ་ཡ། ཏདྱ་ཐཱ། ཤོ་དྷ་ནེ་ཤོ་དྷ་ནེ། སརྦ་པཱ་པཾ་བི་ཤོ་དྷ་ན་ཤུདྡྷེ་བི་ཤུདྡྷེ་སརྦ་ཀརྨ་ཨ་བ་ར་ཎི་བི་ཤུདྡྷེ་སྭཱཧཱ། གཟུངས་འདིའི་ཆོ་ག་ནི་འདི་ཡིན་ཏེ་རྟག་ཏུ་བཟླས་<line/>
པས་སྡིག་པ་ཐམས་ཅད་གྲོལ་བར་འགྱུར་རོ། །སངས་རྒྱས་ཀྱི་བྱིན་གྱིས་བརླབས་པས་སྐྱེ་བ་བཞིར་སྐྱེ་བ་དྲན་པར་འགྱུར་རོ། །ཇི་སྲིད་བྱང་ཆུབ་ཀྱི་སྙིང་པོ་ལ་མཐར་<line/>
ཐུག་གི་བར་དུ་དགེ་བའི་རྩ་བ་ཡོངས་སུ་ཟད་པར་འགྲོ་བར་མི་འགྱུར་རོ། །ན་མོ་རཏྣ་ཏྲ་ཡཱ་ཡ། ན་མོ་བྷ་ག་ཝ་ཏི་ཨཱཪྻ་པྲཛྙཱ་པ་ར་མི་ཏཱ་ཡེ། ཨོཾ་ཤྲུ་ཏི། སྨྲྀ་ཏི། བི་ཛ་ཡེ་<line/>
སྭཱཧཱ། འདི་བཟུང་བས་ཤེས་རབ་ཀྱི་ཕ་རོལ་ཏུ་ཕྱིན་པ་གཟུང་བར་འགྱུར་རོ། །འདིའི་ཆོ་ག་ནི་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་བཞུགས་ནས་<line/>
དེའི་མདུན་དུ་ས་ལ་མ་ལྷུང་བའི་བ་སེར་སྐྱའི་བ་བྱུང་གིས་དཀྱིལ་འཁོར་ཉེ་བར་བྱུགས་ཏེ་ཉིན་མཚན་དུ་སྨྱུང་བར་གནས་པས་གནས་དེར་མཆོད་པ་རྒྱ་ཆེན་པོ་བྱས་<line/>
ནས་བའི་མར་གྱིས་མར་མེ་ཕུལ་ཏེ་བྱ་བ་ཡིད་ལ་དྲན་པར་གྱུར་པས་གདོན་པར་བྱའོ། །དེ་ཉིད་དུ་ཀུ་ཤ་བཏིང་ནས་གསེར་གྱི་ཁ་དོག་གི་དེ་བཞིན་གཤེགས་པའི་<line/>
</page>
<page index="173" id="87B">སྐུ་མཐོང་ངོ༌། །དེ་འདི་ལ་ཡང་དག་པར་ལྟ་བ་བཞིན་སྟོན་པར་བྱེད་དོ། །ཐོ་རངས་སམ། མཚན་མོ་ཉིད་དུའང་རུང་སྟེ་ཚིག་ཏུ་གདོན་པར་བྱའོ། །སངས་རྒྱས་རྗེས་སུ་དྲན་པར་<line/>
བསྒོམ་པར་བྱའོ། །ན་མོ་རཏྣ་ཏྲ་ཡཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭ་ཡ། མཧཱ་སཏྭ་ཡ། མཧཱ་ཀཱ་རུ་ཎི་ཀ་ཡ། ཏདྱ་ཐཱ། ཛ་ཡེ་ཛ་ཡེ་མཧཱ་ཛ་ཡེ། ཛ་ཡ་བཱ་<line/>
ཧཱི་ནི། ཛ་ལ་ཨུཏྟ་རེ། ཀ་ལ་ཀ་ལ། མ་ལ་མ་ལ། ཙ་ལ་ཙ་ལ། ཧུ་ལུ་ཧུ་ལུ། ཀྵི་ཎི་ཀྵི་ཎི། སརྦ་ཀརྨྨ་ཨཱ་བ་ར་ཎཱ་ནི། མེ་བི་ཤོ་དྷ་ཡ། བྷ་ག་བ་ཏེ། ས་ཧ་སྲ། ཨཱ་བརྟ། སརྦ་<line/>
བུད་དྷ་ཨ་བ་ལོ་ཀི་ཏེ། ཙཀྵུ། ཤྲོ་ཏྲ། གྷྲཱ་ཎ། ཛི་ཧྭཱ། ཀཱ་ཡ། མ་ནོ་བི་ཛྙཱ་ན། ཤོ་དྷ་ནི། སུ་རུ་སུ་རུ། པྲ་སུ་ར་པྲ་སུ་ར། སརྦ་བུད་དྷ། ཨ་དྷིཥྛི་ཏེ་སྭཱཧཱ། དྷརྨ་དྷ་ཏུ་གརྦྷེ་སྭཱཧཱ། ཨ་བྷཱ་<line/>
བ༑ སརྦ་དྷརྨ་ཨ་བི་བྷེ་ད་ནི་སྭཱཧཱ། གཟུངས་འདིའི་ཆོ་ག་ནི་འདི་ཡིན་ཏེ་མཚན་མོ་གཅིག་ཏུ་དྲན་པར་བྱས་ནས་རྟག་ཏུ་བཟླས་པས་བསྐལ་པ་སྟོང་དུ་བསགས་པའི་སྒྲིབ་<line/>
པའང་ཟད་པར་འགྱུར་རོ། །སངས་རྒྱས་སྟོང་གིས་ཉེ་བར་བསགས་པའི་དགེ་བའི་རྩ་བར་འགྱུར་རོ། །བསྐལ་པ་སྟོང་གི་འཁོར་བ་ལས་ཕྱིར་ཕྱོགས་པར་བྱེད་དོ། །སྐྱེ་བ་རྡྗེས་ཏེ་<line/>
ལྷ་རྣམས་སུ་སྐྱེ་བར་འགྱུར་རོ། །མིའི་རྒྱལ་སྲིད་དམ། ཡོངས་སུ་དག་པའི་སངས་རྒྱས་ཀྱི་ཞིང་རྣམས་སུ་སྐྱེ་བར་འགྱུར་རོ། །ཉི་མ་ཉི་ཤུ་རྩ་གཅིག་བཟླས་པས་ཇི་ལྟར་འདོད་<line/>
</page>
<page index="174" id="88A">༄༅། །པའི་རྨི་ལམ་མཐོང་བར་བྱེད་དོ། །འདི་ནི་སྟོང་འཁྱིལ་བ་ཞེས་བྱ་བའི་གཟུངས་ཡིན་ཏེ་ཕན་ཡོན་ཆེན་པོ་བྱང་ཆུབ་སེམས་དཔའ་ཡང་དག་པར་<line/>
བརྗོད་པའི་མདོ་བཀླག་པར་བྱ། རྟག་ཏུ་ཡིད་ལ་བྱའོ། །ན་མོ་རཏྣ་ཏྲ་ཡཱ་ཡ། ན་མོ་བུདྡྷ་ཡ། ན་མོ་དྷརྨ་ཡ། ན་མཿསཾ་གྷཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་<line/>
ཡ༑ མ་ཧཱ་སཏྭཱ་ཡ། སྭེ་ཏྭཱ་ཡ། སྭེ་ཏཱ་བྷཱུ་ཛཱ་ཡ། དྷ་ད་ཤ་བྷུ་ཛཱ་ཡ། ཨེ་ཧི་ཨེ་ཧི། བྷ་ག་ཝན། ཨཱཪྻ་ཨ་བ་ལོ་ཀི་ཏེ་ཤྭ་ར་ཡ། བུདྡྷ་བུདྡྷ་བུདྡྷ། ཨཱཪྻ་མ་ནུ་སྨ་ར། བུདྡྷ་མ་<line/>
ནུ་སྨ་ར། དྷརྨ་སཏྭ་མ་ནུ་སྨ་ར། སཾ་སཏྱ་མ་ནུ་སྨ་ར། ཏདྱ་ཐཱ། ན་ཏུ་ན་ཏུ། ཀི་ཎི་ཀི་ཎི། ཏུ་རུ་ཏུ་རུ། བྷྱོ་བྷྱོ། ཀུ་རུ་ཀུ་རུ། སརྦ་སརྦཾ། མེ་སཱ་དྷ་ཡཾ། ཧི་རི་མི་རི་ཊི་ཊི། ནི་<line/>
ནི༑ མ་མ་ས་པ་རི་བཱ་ར་སྱ། སི་དྷྱནྟུ། མནྟྲ་པ་དཱ་སྭཱཧཱ། དེ་ནས་དེ་བཞིན་གཤེགས་པ་འོད་དཔག་མེད་ཀྱིས་གཟུངས་འདི་གསུངས་ནས་བྱང་ཆུབ་སེམས་དཔའ་<line/>
སྤྱན་རས་གཟིགས་དབང་ཕྱུག་ལ་འདི་སྐད་ཅེས་བཀའ་སྩལ་ཏོ། །བྱང་ཆུབ་སེམས་དཔའ་རྣམས་ཀྱི་རྩ་བའི་རིག་པའི་གཟུངས་འདི་ནི་བཀླགས་པས་འགྲུབ་<line/>
པ༑ མ་བསྒྲུབས་པར་ཡང་ལས་རྣམས་འབྱུང་བ་སྟེ་ཟླ་བ་ཉ་ལ་གསོ་སྦྱོང་ཅན་གྱིས་ཉིན་མཚན་དུ་སྨྱུང་བར་གནས་ཀྱང་རུང་ངོ༌། །སྤྱན་རས་གཟིགས་དབང་<line/>
</page>
<page index="175" id="88B">ཕྱུག་གི་སྤྱན་སྔར་བྱང་ཆུབ་ཀྱི་ཤིང་གི་མེ་རབ་ཏུ་སྦར་ནས་ཏིལ་ནག་པོ་སྟོང་ཕྲག་བརྒྱད་སྦྱིན་སྲེག་གྱིས་ཤིག །དེ་བཞིན་དུ་ཉི་མ་བདུན་དུ་ལན་རེའམ། ཐུན་གསུམ་<line/>
དུ་བྱས་ན་རྒྱལ་པོའམ། རྒྱལ་པོའི་བློན་པོ་དབང་དུ་འགྱུར་རོ། །མཚན་མོ་གསུམ་དུ་སྨྱུང་བར་གནས་པས་ཡུངས་ཀར་དཀར་པོ་སྟོང་ཕྲག་བརྒྱད་སྦྱིན་སྲེག་གྱིས་<line/>
ཤིག །ཕྱོགས་སམ། ཟླ་བར་ཡུལ་གྱི་དོན་དུ་གྲོག་མཁར་བདུན་གྱི་རྩེ་མོ་སོང་ནས་རེ་རེ་འཛེགས་ཏེ་ཉི་མ་སྔ་དྲོ་ནས་ཇི་སྲིད་ཕྱི་དྲོའི་བར་བཟླས་པར་བྱའོ། །མཚམས་<line/>
མེད་པ་གྲོལ་བར་བྱེད་དོ། །བུ་འདོད་ན་འོ་མའི་སྦྱིན་སྲེག་གྱིས་ཤིག །མཚན་ཐམས་ཅད་ཡང་དག་པར་རྫོགས་པའི་ཁྱེའུ་འབྱུང་ངོ༌། །གཟུངས་འདི་ཉིད་ཀྱིས་བདག་ཉིད་<line/>
སྲུང་བ་དང༌། གནོད་པས་གདོན་འབྲོས་པར་བྱེད་པ་ལ་བྱབས་པས་སམ། རྫས་སུ་བཅིངས་པས་ཀྱང་རུང་ངོ༌། །ཡང་ན་ཆོམ་རྐུན་ཐམས་ཅད་དབང་དུ་འགྱུར་རོ། །རྟག་<line/>
པར་རྒྱུན་དུ་ཟློས་བཞིན་པ་ནི་ནོར་ཉེ་བར་བསགས་པར་འགྱུར་ཞིང་དགྲ་རྣམས་ལས་ཀྱང་རྒྱལ་བར་འགྱུར་རོ། །དེ་ནས་དེ་བཞིན་གཤེགས་པ་འོད་དཔག་མེད་ཀྱིས་སླར་<line/>
ཡང་ལ་པ་གྱེན་བརྫེས་ཀྱི་རྒྱུད་ཕྱི་མར་གཟུངས་ཀྱི་གསང་སྔགས་ཀྱི་ཚིག་རྣམས་གསུངས་པ། ན་མོ་བུདྡྷ་ཡ། ན་མོ་དྷརྨཱ་ཡ། ན་མཿ་སཾ་གྷ་ཡ། ཏདྱ་ཐཱ། ཧུ་ལུ་ཧུ་ལུ། བི་མ་ལེ།<line/>
</page>
<page index="176" id="89A">༄༅། །ནིར་མ་ལེ། ཤོ་དྷ་ནི། ཀཱ་ཙ་ཏི། མི་ར་བ་ཊ་ལ། སརྦ་ནི་རོ་གཿབི་ན་ཤ་ནི་ཙྪ་ད་ནི། ཙྪ་ད་ནི། བཱ་ཏ་ས་མུཏྛི་ཏཾ་བ་ཏ་ས་མུ་ཏིཥྛ་ཏཾ། ཤླེཥྨ། སནྣི་པཱ་ཏ་ས་<line/>
མུཏྛི་ཏཾ་སརྦ་ནཱ་ཤ་ནི། ཨཱཪྻ་ཨ་བ་ལོ་ཀི་ཏེ་ཤྭ་ར་སྱ། ཏེ་ཛ་ན་ན་སྱནྟུ། ཨཀྵི་རོ་གཿསྭཱཧཱ། གཟུངས་འདིའི་ཆོ་ག་ནི་འདི་ཡིན་ཏེ་བཅོམ་ལྡན་འདས་ཀྱི་སྤྱན་སྔར་དཀྱིལ་<line/>
འཁོར་བྱས་ནས་མི་སྣང་བར་གྱུར་ནས་ལག་པའམ། ཀུ་ཤ་ལ་བརྒྱད་བརྒྱར་ཡོངས་སུ་སྔགས་ནས་མིག་ལ་བྱབ་པར་བྱའོ། །ལོང་བས་ཀྱང་མིག་སོ་སོར་རྙེད་དོ། །<line/>
ཟླ་བ་དྲུག་གིས་རྟག་ཏུ་དྲན་པར་བྱེད་ན་མིག་ནད་འབྱུང་བར་མི་འགྱུར་རོ། །དེ་ནས་དེ་བཞིན་གཤེགས་པ་ཤཱཀྱ་ཐུབ་པས་བྱང་ཆུབ་སེམས་དཔའ་སྤྱན་རས་གཟིགས་དབང་<line/>
ཕྱུག་དང༌། གྲུ་འཛིན་ན་གནས་པའི་འཁོར་ཆེན་པོ་ལ་ལེགས་པར་གཟིགས་ནས་བྱང་ཆུབ་སེམས་དཔའ་མཐུ་ཆེན་ཐོབ་ལ་བཀའ་སྩལ་པ། རིགས་ཀྱི་བུ། གྲུབ་པའི་<line/>
གཟུངས་ཀྱི་སྔགས་ཀྱི་ཚིག་འདི་ནི་རྟོག་པའི་རྒྱལ་པོས་རྒྱུད་ཕྱི་མ་འདིར་བརྗོད་པ་སྔོན་གྱི་སངས་རྒྱས་ཀྱིས་གསུངས་པ་སྟེ་བཅོམ་ལྡན་འདས་མ་འཕགས་མ་སྒྲོལ་<line/>
མའི་སྒྲུབ་པ་པོས་རྟག་ཏུ་དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་ཆོས་གོས་ཀྱི་རྣ་བའམ། གོས་ཀྱི་མཐའ་ལ་མདུད་པ་བྱའོ། །གང་ལ་<line/>
</page>
<page index="177" id="89B">ལ་ཞིག་བཅོམ་ལྡན་འདས་མ་སྒྲོལ་མ་སྒྲུབ་པར་བྱེད་པ་དེས་ལན་གཅིག་བརྗོད་ནས་གསུམ་གྱི་གོས་ལ་བགོས་པས་དགྲ་དབང་དུ་ཉེ་བར་འགྲོ་བར་འདོད་པ་དང༌། གདུག་<line/>
པ་ཐམས་ཅད་རེངས་པར་འདོད་པ་དང༌། དངོས་གྲུབ་ཐམས་ཅད་རྟོགས་པར་འདོད་པ་དང༌། དོན་ཐམས་ཅད་ཡོངས་སུ་རྫོགས་པར་བྱེད་པར་འདོད་པ་དང༌། རྒྱལ་པོའི་<line/>
ཕོ་བྲང་དུ་འཇུག་པར་འདོད་པ་དང༌། མི་མཛའ་བ་རྣམ་པར་འཇོམས་པར་འདོད་པ་དེ་ཅིའི་རྒྱུ་དང༌། དེ་བཞིན་དུ་བྱང་ཆུབ་སེམས་དཔའི་རིགས་ཅན་དོན་ཐམས་ཅད་བྱ་<line/>
བ་ལ་རབ་ཏུ་འཇུག་པ་འཛིན་པར་བྱེད་དོ། །དེ་ལ་ཡིད་ལ་གྲུབ་པའི་གཟུངས་ཀྱི་སྔགས་ཀྱི་ཚིག་རྣམས་ནི། ན་མོ་རཏྣ་ཏྲ་ཡཱ་ཡ། ན་མོ་ཨ་མི་ཏཱ་བྷཱ་ཡ། ཏ་ཐཱ་ག་ཏཱ་ཡ། ཨརྷ་ཏེ།<line/>
སམྱཀྶཾ་བུདྡྷ་ཡ། ན་མ་ཨཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭ་ཡ། མཧཱ་སཏྭ་ཡ། ན་མ་ཨཱཪྻ་མཧཱ་སྠཱ་མ་པྲཔྟཱ་ཡ། བོ་དྷི་སཏྭ། བ་མཱ་ནེ་ཏྲནྣ་མ་སྱཱ་མིཏཱནྣ་མཿ་།སྱཱ་མི་བཱ་མ་ནེ། པི་ཤཱ་ཙི་<line/>
པརྞ་ཤ་ཝ་རི། པརྞ་ཤ་ཝ་རི། པི་ཤཱ་ཙ། བྷ་ག་བ་ཏི། པཱ་ཤ་ཧ་སྟ། པཪྴུ་དྷ་ར་ཎི། ཡཱ་ནེ། ཀཱ་ནི། ཚྪ་ཏ། བྷ་ཡ་ནི། ཨུཏྤ་ཏྱནྟེ། ཡཀྵ་ཤྩ། རི་ཏཱ་ཡོ། ཡཱ་ཀ་ཤྩི་ཏ། མཧཱ་བཱ་དྱོ། ཡཱེ་ཀེ་ཙི་<line/>
ཏ༑ ཨུ་པ་དྲ་བི་ཀི། ཡེ་ཀེ་ཙི་ཏ། ཨཱཪྻ་བཀྵ། ཡེ་ཀ་ཙ་ཏ། ཨུ་པ་སརྒ། ཨ་ཨུ་པ་སརྒ། སམྦྷ་དྷ་བ། ཨཏྦ་ཏྱནྟེ། སརྦྦ་ཎི་ཏཱ་ནེ། སརྦཱཾ་སྟཾ། སརྦེ་ཏེ། བཱ་ལ་ཏ་དྷ་ན། ཨུཏྤ་ཏྱནྟེ་ན། པཎྜི་<line/>
</page>
<page index="178" id="90A">༄༅། །ཏ༑ ཨ་ནེ་ན། ས་ཏྱེ་ན། སཏྱ་བཱ་ཀེ་ན། ཨི་བྷིཿཔཎྜི་ཏ། ཨ་དྷིཥྛ་ཏཻརྨནྟྲ་པ་རཻརྨ་མ་རཀྵི་ཀུ་རུ་པ་རི་ཏྲ་ཎཾ་ཀུ་རུ་པ་རི་གྲ་ཧཾ་ཀུ་རུ་པ་རི་གྲ་ཧཾ་ཀུ་རུ་པ་<line/>
རི་པཱ་ལན་ཀུ་རུ་སྭསྟི་ཡ་ནཾ་ཀུ་རུ་དཎྜི་པ་རི་ཧ་རཾ། ཀུ་རུ་བི་ཥ་པ་རི་ཧ་རཾ་ཀུ་རུ། བི་ཥྡྦུ་ཥ་ཎཾ་ཀུ་རུ། བི་ཥ་ན་ཤ་ཎཾ་ཀུ་རུ། ཏདྱ་ཐཱ། ཨ་མྲྀ་ཏེ་ཨ་སྭ་ཏརྒེ་མ། མ་ར་མ་ར་ས་མ། པྲ་ས་མ། ཨུ་པ་<line/>
ས་མ། ཏུ་ན་བི་ཏུ་ནུ། ཏུ་ལེ་ཏུ་མུ་ལེ། མམ་སརྦ་སཏྭཱ་ནཱཉྩ་རཀྵཾ་ཀུ་རུ་སྭཱཧཱ། འདི་ནི་རི་ཁྲོད་ལོ་མ་ཅན་ཞེས་བྱ་བའི་གཟུངས་ཏེ་བཟླས་པ་དང༌། སྦྱིན་སྲེག་གིས་ནད་ཐམས་ཅད་དང༌།<line/>
གདོན་ཐམས་ཅད་དང༌། ཉེ་བར་འཚེ་བ་ཐམས་ཅད་འཇོམས་པར་བྱེད་དོ། །འདི་ལྟ་སྟེ། མི་རྣམས་ལ་ཡམས་ཀྱིས་ཉེ་བར་འཚེ་བ་ལ་ཤིང་ཤ་མའི་ཡམ་ཤིང་གིས་མེ་རབ་ཏུ་<line/>
སྦར་ནས་གང་བའི་སྲེག་བླུགས་སྟོང་ཕྲག་བརྒྱད་ཐུན་གསུམ་དུ་ཇི་ལྟར་ནུས་པས་སྦྱིན་སྲེག་ཕྱིས་ཤིག །བཅོམ་ལྡན་འདས་འཕགས་པ་སྤྱན་རས་གཟིགས་དབང་<line/>
ཕྱུག་ལ་མཆོད་པ་བྱས་ནས་རི་ཁྲོད་ལོ་མ་ཅན་ལའང་བྱའོ། །དེ་བཞིན་ལས་བྱས་པས་ཉེ་བར་འཚེ་བ་ཐམས་ཅད་འཇོམས་པར་བྱེད་དོ། །བ་ལང་གི་ཉེ་བར་འཚེ་བ་ལ་བ་<line/>
ལང་གི་སྤུ་དང༌། རུས་པས་སྦྱིན་སྲེག་བྱ་སྟེ་ཞི་བར་འགྱུར་རོ། །མ་ཧེའི་ནད་ཐམས་ཅད་ལ་སྐྲ་དང༌། རུས་པས་ཉི་མ་བདུན་དུ་སྦྱིན་སྲེག་བྱ་སྟེ་ཞི་བར་འགྱུར་རོ། །རྒྱུ་སྐར་གྱི་<line/>
</page>
<page index="179" id="90B">གནོད་པ་ལ་ཉི་མ་བདུན་དུ་འོ་མའི་སྦྱིན་སྲེག་བྱའོ། །དངོས་གྲུབ་ཐམས་ཅད་རྟོག་པར་འདོད་པས་ཉི་མ་བདུན་དུ་ཉེ་བར་འཚེ་བ་ལ་སེང་ལྡེང་གི་ཕྱེ་མའི་སྦྱིན་སྲེག་གོ། མགོ་བོ་ན་བ་<line/>
ལ་དྲི་བཟང་པོའི་མེ་ཏོག་ལ་ཡོངས་སུ་བཟླས་ནས་བསྣམས་ནས་མེར་གཞུག་པར་བྱའོ། །རང་གི་གནས་སུ་འགྱུར་རོ། །རིམས་ལ་སྲད་བུ་བཅིང་བར་བྱ་སྟེ་རང་གི་གནས་སུ་<line/>
འགྱུར་རོ། །ཟ་བ་དང༌། སྦྱིན་སྲེག་ཀྱང་བྱའོ། །གདོན་ལ་བག་ཟན་ལས་བྱུང་བའི་གཟུགས་བརྙན་བྱས་ལ་ལན་བདུན་བཟླས་ཏེ་ཉི་མ་བདུན་ནས་གྲོལ་བར་འགྱུར་རོ། །མིག་ན་བ་<line/>
ལ་མིག་སྨན་གྱི་སྦྱིན་སྲེག་གྱིས་ཤིག །ཉི་མ་བདུན་གྱིས་གྲོལ་ལོ། །ཞི་བར་འདོད་པས་དཱུར་བའི་སྦྱིན་སྲེག་གྱིས་ཤིག །ཞི་བར་འགྱུར་རོ། །རྒྱས་པར་འདོད་པས་ཡུངས་ཀར་གྱི་<line/>
སྦྱིན་སྲེག་གྱིས་ཤིག །རྒྱས་པར་འགྱུར་རོ། །རྒྱལ་བ་ལ་ཤུ་དག་གི་སྦྱིན་སྲེག་གྱིས་ཤིག །རྒྱལ་བར་འགྱུར་རོ། །ལན་ཚྭ་ལས་བྱུང་བའི་གཟུགས་བརྙན་བྱས་ནས་སྦྱིན་སྲེག་གྱིས་<line/>
ཤིག་༑དབང་དུ་འགྱུར་རོ། །སྦྲུལ་གྱི་མཆེ་བས་ཟིན་པ་ལ་ཡལ་འདབ་ཀྱི་ལས་སོ། །སྦྲུལ་ལས་བྱུང་བའི་ཉི་མ་བདུན་ལ་དབང་དུ་བྱེད་དོ། །འབྱུང་པོ་དང༌། ཤ་ཟའི་རྒྱས་བཏབ་པ་<line/>
ལ་ལན་ཉི་ཤུར་བཟླས་པའི་ཡུངས་ཀར་གྱིས་བསྣུན་པར་བྱས་ཏེ་རང་གི་གནས་སུ་འགྲོའོ། །རྟག་ཏུ་བཟླས་པས་སྐྱེ་བོ་ཐམས་ཅད་དགའ་བར་འགྱུར་རོ། །རྒྱལ་པོའི་ཕོ་བྲང་དུ་<line/>
</page>
<page index="180" id="91A">༄༅། །འཇུག་པས་ལན་ཉི་ཤུ་རྩ་གཅིག་གདོང་ལ་ཡོངས་སུ་བཟླས་ན་གང་མཐོང་བ་དེ་དབང་དུ་འགྱུར་རོ། །སྦྱིན་སྲེག་གི་ལས་ཐམས་ཅད་ལ་ཉི་མ་<line/>
བདུན་དུ་སྦྱིན་སྲེག་བྱའོ། །མདོར་ན་ཉེ་བར་འཚེ་བ་ཐམས་ཅད་འཇོམས་པར་འགྱུར་རོ། །སྣ་མའི་མེ་ཏོག་གི་སྦྱིན་སྲེག་གི་ས་ལས་ཐམས་ཅད་བྱེད་དོ། །ལས་ཐམས་ཅད་<line/>
ལ་དང་པོར་གང་བའི་སྲེག་བླུགས་སྦྱིན་སྲེག་གྱིས་ཤིག །ལས་ཐམས་ཅད་ལའང་ལས་འདི་ཉིད་ཀྱིས་ཤིག་ཅེས་བྱའོ། །གསོ་སྦྱོང་ཅན་གྱིས་བྱ་བའོ། །སེམས་དཔའ་<line/>
ཐམས་ཅད་ལ་སེམས་ཀྱིས་དམིགས་པས་ས་ལས་བྱུང་བའི་ཀ་པཱ་ལ་དང༌། སེལླ་ཀ་ལ་བརྒྱད་བརྒྱར་མངོན་པར་སྔགས་པར་བྱས་ནས་གཞོན་ནུ་མས་མདུད་པ་བརྒྱད་<line/>
བརྒྱ་བྱའོ། །དེ་ནས་དེ་དྲིའི་ཆུས་བཀྲུས་ནས་ཤིང་ལ་བཞག་སྟེ་དེ་ཡི་མགོ་ལ་བཅིང་བར་བྱའོ། །དེ་བཞིན་དུ་མ་ཧེ་རྣམས་དང༌། ར་རྣམས་དང༌། ཕྱུགས་རྣམས་ལ་ཆོམ་རྐུན་<line/>
གྱིས་ཉེ་བར་འཚེ་བ་ལ་རྭ་ལ་བཅིང་བར་བྱའོ། །བུམ་པ་ཆུས་གང་བ་བྱས་ནས་གཙང་མས་བརྒྱད་བརྒྱར་མངོན་པར་སྔགས་པ་བྱས་ཏེ་ནད་པའི་སྐེད་པ་ལ་བཅིང་བར་བྱའོ།།<line/>
རང་གི་གནས་སུ་འགྱུར་རོ། །ཁྱིམ་དུ་ཚངས་པའི་སྲིན་པོ་དང༌། ཤ་ཟས་ཉེ་བར་འཚེ་བ་རྣམས་ལ་སྦྱིན་སྲེག་གྱིས་ཤིག །ཇི་ལྟར་ནུས་པའི་གཏོར་མ་བྱའོ་ཞེས་ཏེ་འདི་ནི་རི་ཁྲོད་<line/>
</page>
<page index="181" id="91B">ལོ་མ་ཅན་ཞེས་བྱ་བའི་གཟུངས་རལ་པ་གྱེན་བརྫེས་ཀྱི་རྒྱུད་ཕྱི་མ་གསུངས་པ་བྱང་ཆུབ་སེམས་དཔའ་ཡང་དག་པར་བརྗོད་པའི་མདོ་སྡེའང་ངོ༌། །སླར་ཡང་དུས་དེའི་ཚེ་སངས་<line/>
རྒྱས་བཅོམ་ལྡན་འདས་ཐམས་ཅད་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གི་སྤྱི་བོར་ཕྱག་གཡས་པ་རབ་ཏུ་བརྐྱང་<line/>
ནས་ཉུག་པར་མཛད་དེ་འདི་སྐད་ཅེས་བཀའ་སྩལ་ཏོ། །རིགས་ཀྱི་བུ། རིན་ཆེན་ཕྲེང་བ་ཞེས་བྱ་བའི་གཟུངས་ཡོད་དེ་འདི་ཀློག་པར་བྱེད་པས་འགྲུབ་པར་སངས་རྒྱས་ཐམས་<line/>
ཅད་ཀྱིས་རྗེས་སུ་ཡི་རང་བས་གསུངས་སོ། །རྟོག་པའི་རྒྱལ་པོ་ཆེན་པོ་ཕྱི་མ་དེ་ལ་བསྲུང་བ་དང༌། བསྐྱབ་པ་དང༌། སྦ་བའི་ཆེད་དང༌། རལ་པ་གྱེན་བརྫེས་ཀྱི་རྒྱུད་ཕྱི་མར་བཅོམ་<line/>
ལྡན་འདས་མ་འཕགས་མ་སྒྲོལ་མའི་སྒྲུབ་པ་པོའི་དངོས་གྲུབ་བྱེད་པ་རྟག་ཏུ་བྱེད་དུ་གཞུག་གོ །བློ་གྲོས་དང་ལྡན་པས་གང་དགེ་བའི་ཚེས་གྲངས་ལ་བྲིས་ནས་སོ། །<line/>
དེ་ནས་དེ་བཞིན་གཤེགས་པ་ཤཱཀྱ་ཐུབ་པས་སྔགས་ཀྱི་ཚིག་རྣམས་བཀའ་སྩལ་ཏོ། །ན་མོ་བུདྡྷ་ཡ། ན་མོ་དྷརྨ་ཡ། ན་མོ་སཾ་གྷཱ་ཡ། ན་མཿ་སཔྟ་ནཱཾ། སམྱཀྶཾ་བུདྡྷ་ཀོ་ཊཱི་ནཱཾ་<line/>
ནཱ་མོ་མཻ་ཏྲཻ་ཡ། པྲ་མུ་ཁཱ་ནཱཾ། སརྦ་བུདྡྷ་བོ་དྷི་སཏྭཱ་ནཱཾ། ན་མཿ་སམྱགྒ་ཏཱ་ནཱཾ། ན་མཿ་སམྱཀྤྲ་ཏི་པནྣ་ནཱཾ། ན་མོ་ཨརྷ་ཏཱཾ། ན་མོ་ནཱ་གཱ་མཱི་ནཱཾ། ན་མོཿ་ས་ཀྲི་དཱ་གི་མཱི་ནཱཾ། ན་མཿ་ཤོ་<line/>
</page>
<page index="182" id="92A">༄༅། །ཏཱ་པནྣཱ་ནཱཾ། ན་མོ་ཨརྷ་ཏ། མརྡྷྭ་ཏུ། ཨ་པ་ར་ཛི་ཏ་ཧྲྀ་ད་ཡཾ། མཱ་བརྟ་ཡིཥྱ་མི་སམྱཀྶཾ་བུདྡྷ། བྷ་ཥི་ཏེ། མ་ནུ་མོ་ད་ཏཾ། དེ་བ་ག་ཌཻ་སརྦྦ་ཀརྨ་ཀ་རཾ།<line/>
ཤུ་བྷམ། པ་བི་ཏྲཉྩ་བཱ། མཾ་ག་ལྱཾ། དྷ་ནྱཾ། ཤུ་བྷྱ་ཀ་རཾ། ཤུ་བྷཾ་རཀྵོ། གྷྣ་སརྦ་སཏྭཱ་ནཱཾ། དེ་བཉྩ་ཨ་པ་ར་ཛི་ཏཱ་ཧྲྀ་ད་ཡཾ། མཱ་བ་རྟ་མི་སརྦ་པཱ་པ། པྲ་ཤ་མཱ་ནཱཾ། སརྦ་ཨརྠ་སཱ་<line/>
དྷ་ནཱཾ། དྷ་ནྱཾ། སརྦ་གྲ་ཧ་བི་ནཱ་ཤ་ནཱ། ནི་ཏྱཾ་ཛ་ཡ། ཀ་རི་ཧྱེ་ཥ་ཤཀྲ་སྱཻ་བ་ཨ་བ་ར་ཛི་ཏཱ་པ་ཥ་ཀྲྀ་ཏྱ། ན་ཤ་ནཱི་ཙེ་བ། རཱ་ཛ། ཨགྣི་རི་པུ་ནཱ་ཤ་ནཱི་ཀྲྀ་ཏྱ་ཀརྨ་ཎི། བེཏཱ་ཌོ་དུཿ། སྭཔྣ་པི་ཨ་<line/>
ཐ་སྤུཏ་ན་དེ་བ་དཱ་ན་བ། གནྡྷརྦ། ཡཀྵ་རཀྵ་མ། པནྣ་ག །རཀྵཾ། ཀུརྦནྟུ་མེ་ནི་ཏྱཾ་ས་མཱནྟ་ཙ། ཏེ་ཛ་ནཾ་ཨེ་ཧི་ཀཱ། དྲི་ཏཱི་ཡ་ག་ཛྭ་རཱ་ཏྲི་ཏཱི་ཡཀྵ། ཙ་ཏུརྠ་ཀེ་བྷྱོ་རཀྵ་ཡཾ་བ་ཥིམ་མ་ཛྭ་ར་ཀརྨ་<line/>
ཎི་བི་ཥ་བྷུཀྟཾ་ག་རཾ་ཙཻ་བ་བྷྱོ་ཛྱ་བརྫ་ཡི་ཥྱ་ཏི། ཡ་སྱ་བཱ་ན་བྷ་བ་ཏ་གརྦྷོ་ཧ་ཡནྟེ་ཡ་སྱ་དཱ་ཀ་ར་ཀ །རཏྣ་མཱ་ལ་ཨི་ཡཾ་ཏེ་ཥཱཾ་ཀྵི་པྲ་མ་མ་བ་ཧ་ཏེ། ཛ་ཡ་མ་རྠ། ཀ་མོ་ལ་པ་ཏནྲེ། ཤྲཱི་ཀཱ་<line/>
མོ་ལ་བྷ་ཏེ། ཤྲི་ཡཾ། བི་ཐ་ཏེ་ར་ཎ། སཾ་གྲ་ཧེ། ཀྵི་པྲ་མཱ་བཱ་ཏེ། ཛ་བཾ། ཨ་ཏྲ་བི་ཏྱཾ། པྲ་བཀྵཱ་མི། རཏྣ་མཱ་ལ་ཏི། བི་བྲུ་ཏཾ། ཏཱ་བ་ཏཱ་ལོ་ཀ་ནཱ་ཐ་ཧྲི་དྲིཥྚ་སཏྭ་ནུ་པ་དྲུ་ཏཾ། ཏདྱ་ཐཱ།<line/>
ཨོཾ་དྷ་ན་ཀ་རི་བི་པུ་ལ་ཀ་རི་ཡ་ཤ་ཀ་རི། བིདྡྷ་ཀ་རི་ཨ་ཡུནྟ་ཏི་ཨ་ལ་ཀྵི་པྲ་ས་མ་ནི་དྷཾ་ནརྦཱནྱ་བིནྱ་བརྡྷ་ནི་བ་ཤྲི་ཀ་རི། སརྦ་གྲ་ཧ་ནཀྵ་ཏྲ་པ་ཤ། བརྟི་ནི་མེ། དྷཱ་ཛ་ན་ནི། སུ་<line/>
</page>
<page index="183" id="92B">ཏྲ་ཛ་ན་ནི་པ་རི་བཱ་ར་བདྷྱ་ནི། ཨཱ་ཡུནད་ནི། པྲི་ཏི་ཀཱ་རི། ཛམྦྷ་ནི། སྟམྦྷ་ནི། ཨ་མོ་ཧ་ཤཀྟི་ཀཱཉྩ་ན་མཱ་ལ་གྲ་ཧཱ་སཽ་མྱ། ཀ་ར་ཎི་སརྦ་ཀཱ་ལི་ཀཱ་ལཱ་ཧཱ་བི་གྲ་ཧ། བི་བཱ་ད་པྲ་ཤ་མི་ན། བ་<line/>
ར་ཙ་ཏྲ། ནི་བཱ་ར་ཎི་པ་ར་མ་སཻ་ནྱ་སྟཾ་བྷཱ་ནི་ཙིཏྟ་ནིརྨ་ལཱི་ཀ་ར་ཎི། སརྦ་པཱ་པྲ་ཤ་མ་ནི་སརྦ་ཀིལྦི་ཥ་ནཱ་ཤ་ནི་སྭཱཧཱ། ཙུ་ཊུ་ཙུ་ཊུ། ཏུ་ཊུ་ཏུ་ཊུ། མུ་ཊུ་མུ་ཊུ་སྭཱཧཱ། སརྦ་དེ་བ་ཨ་ནུ་ཛྙཱ་<line/>
ཏེ་སྭཱཧཱ། སརྦ་ནཱ་ག་སཾ་རཀྵི་ཏེ་སྭཱཧཱ། ཨོཾ་ནི་རི་ཕཊ། ཧ་ན་ཧ་ན་ཕཊ། ད་ཧ་ད་ཧ་ཕཊ། པ་ཙ་པ་ཙ་ཕཊ། ཡེ་ཥཱཾ་པི་དྷྭ་ཥནྟི་བི་ཤ་མ་ཙིཏྟཱ་ཡཎྟི། ཧ་ཧ་ནི། ཀཱ་ཁོརད་ཀུརྦནྟི་ཀ་ར་ཡནྟི།<line/>
ཀྲྀཏཉྩ་ཨ་བྷ་ཡཱ་ནུ་མོ་དེ་ནེ་རྠ་བ་ཕཊ་སྭཱཧཱ། ཨགྣི་སྟམྦྷ་ཡཱ་མི་བི་ཤཾ་ཤསྟ་ཨུ་ད་ཀ་ཙཽ་རི་སརྦ་དུཥྚཱ་སརྦ་བྱཱ་དྷི་ཏ་ཙན་ཏྲཾ་ཛ་ན་ཡཱ་མི་ཧཱུཾ་ཧཱུཾ་ཕཊ་ཕཊ་སྭཱཧཱ། གཞན་གྱིས་མི་ཐུབ་<line/>
པའི་འདབ་མས་ཁྲུས་བྱས་ཏེ་རིན་པོ་ཆེའི་ཕྲེང་བས་རྣམ་པར་བརྒྱན་པ་ལས་ཐམས་ཅད་བྱེད་པ་འདི་ནི་རྟག་ཏུ་སྲུང་བ་བྱེད་པའོ། །དེ་བཞིན་ཉིད་དུའང་གྲོ་གའི་འདབ་མ་<line/>
ལ་བྲིས་པའམ། གང་དུའམ། དེར་ཡང་རུང་སྟེ་ལ་ལའི་བགེགས་སྲུང་བ་དང༌། བསོད་ནམས་མཆོག་དང༌། སྡིག་པ་དང༌། དྲི་མ་འཇོམས་པ་དང༌། གཡུལ་དུའམ། རྩོད་<line/>
པའམ། ཐམས་ཅད་དུ་རྒྱལ་བ་སྦྱིན་ཞིང་དགེ་བའོ། །གང་འདི་འཛིན་པ་ལ་རིག་པ་ཞི་བ་བྲིས་པ་དང༌། སྐྱེས་པས་རྟག་ཏུ་ཀློག་པ་དེ་ལ་འཇིགས་པ་འབྱུང་བར་མི་འགྱུར་<line/>
</page>
<page index="184" id="93A">༄༅། །རོ༑ ༑ཀློག་པ་དང༌། འཛིན་པ་ཐམས་ཅད་རྟག་ཏུ་སྲུང་བར་བྱེད་དོ། །གསང་བ་རྣམས་ཀྱིས་ཡོངས་སུ་སྐྱོང་བར་བྱེད་དོ། །ཆོ་གའི་རྒྱལ་པོ་འདི་རྟག་<line/>
ཏུ་མཐར་བྱེད་པ་ནི་ཇི་ལྟར་རིན་པོ་ཆེས་སྤྲས་པའི་ཕྲེང་བ་སྟེང་དུ་རྣམ་པར་འབར་བའི་དཔལ་གང་ཡིན་པ་དེ་རིག་པ་འཛིན་པར་བྱེད་དོ། །འདི་ལས་གདོན་དེ་རྣམ་པར་<line/>
ཉམས་པར་བྱེད་དོ། །ནད་རྣམས་ཀྱང་མི་འབྱུང་ངོ༌། །བུ་ཚ་བོ་རྣམས་ཀྱང་འཕེལ་ལོ། །འཁོར་བཟང་པོ་ཅན་རྣམ་པར་གནས་སོ། །རིག་པ་འདི་ནི་ཐམས་ཅད་ནས་<line/>
དེ་བཞིན་གཤེགས་པ་རྣམས་ཀྱིས་སེམས་ཅན་ལ་ཕན་པའི་དོན་གྱི་ཆེད་དང༌། བྱིས་པ་རྣམས་ཁྱད་པར་དུ་བསྲུང་བར་བྱ་བའི་ཆེད་དོ། །ལྷ་དང༌། རྒྱལ་པོ་དང༌། བྱང་<line/>
ཆུབ་སེམས་དཔའ་རྣམས་དང༌། དེ་བཞིན་དུ་དེ་བཞིན་གཤེགས་པ་དེའང་ཕྱོགས་བཅུ་རྣམས་སུ་ཀུན་ནས་གཟིགས་པར་མཛད་དོ། །དགེ་བའི་དོན་རྣམ་པར་<line/>
འཕེལ་བ་དང༌། སྡིག་པ་ཐམས་ཅད་ཀུན་ནས་ཟད་པར་འགྲོ་བ་དང༌། རྨི་ལམ་ངན་པ་རྣམས་དང༌། ཉེས་པར་བྱས་པ་རྣམས་ལས་ཀྱང་གྲོལ་ཏེ་འདིར་ཐེ་ཚོམ་<line/>
མེད་དོ། །རལ་པ་གྱེན་བརྫེས་ཀྱི་རྒྱུད་ཕྱི་མའི་གཟུངས་སོ། །དེ་ནས་འདི་ལས་རྒྱུད་འདིར་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་གི་ཕྱག་རྒྱའི་<line/>
</page>
<page index="185" id="93B">མཚན་ཉིད་གསུངས་སོ། །འདི་ལྟ་སྟེ། གཙུག་ཕུད་དང༌། གོ་ཆ་དང༌། ར་བ་དང༌། སྙིང་པོ་དང༌། ཉེ་བའི་སྙིང་པོ་དང་ཞེས་པ་སྟེ་རྣམ་པ་ལྔའོ། །རྩ་བའི་རིག་པ་ལ་ནི་<line/>
དྲུག་ཅུར་བཤད་དོ། །དོན་ཐམས་ཅད་སྒྲུབ་པ་དེ་ལ་དང་པོར་རེ་ཞིག་ར་བི་ཏ་དང༌། པི་ཎི་ཀ་དང༌། སངས་རྒྱས་ཀྱི་མཐར་ཐུག་པ་རྣམས་སོ། །མཐེ་ཆུང་ཁབ་ཀྱི་རྣམ་<line/>
པས་ངེས་པར་བཙིར་བའི་གུང་མོ་དང༌། མཐེ་བོང་དག་ཏུ་བཤད་དོ། །འདི་ནི་འཕགས་མ་སྒྲོལ་མའི་གང་བའི་ཕྱག་རྒྱའོ་ཞེས་རྣམ་པར་གྲགས་ཏེ་དོན་ཐམས་ཅད་<line/>
སྒྲུབ་པའོ། །རིག་པ་ཚིམ་པར་བྱེད་པ་ལ་མཐེ་ཆུང་གཉིས་བསྣུན་པར་བྱ་སྟེ་རྣམ་པར་ཚིམ་པར་འགྱུར་རོ། །ལྷག་པར་གནས་པ་ནི་མཐེ་བོང་གཉིས་ཀ་ཁབ་ཀྱི་རྣམ་<line/>
པས་སོ་སོར་གཡོ་བར་བྱ་སྟེ་སྙིང་པོ་རྣམ་པར་ཤེས་པར་བྱའོ། །བསྟོད་པ་ཁོ་ནའི་མིང་གིས་སོ། །ཉེ་བའི་སྙིང་པོ་ལ་མཐེ་བོང་གཉིས། འདི་ལྟ་སྟེ། ནང་ཁོ་ནའི་ཁུ་ཚུར་<line/>
རོ༑ ༑མཐེ་ཆུང་ལྕགས་སྒྲོག་གི་ཆའི་སྒྲའི་དང༌། སྡིགས་མཛུབ་ཁ་ཕྱེ་བ་ཁབ་ཏུ་བྱས་པ་འདི་ནི་གོ་ཆའི་མཚན་ཉིད་དོ། །རྟག་ཏུ་བདག་ཉིད་ལ་རབ་ཏུ་སྦྱར་བྱའོ། །སྡིགས་<line/>
མཛུབ་གཉིས་ངེས་པར་བཙིར་ནས་གུང་མོ་དཀྲིས་ཏེ་ཁབ་ཀྱི་རྣམ་པས་བསྡིགས་པ་འདི་ནི་གཙུག་ཕུད་ཀྱི་ཕྱག་རྒྱའི་མཚན་མ་སྟེ་བདག་ཉིད་ཀྱི་གཙུག་ཕུད་བཅིངས་པའི་<line/>
</page>
<page index="186" id="94A">༄༅། །དུས་སུ་རབ་ཏུ་སྦྱར་བར་བྱའོ། །སླར་ཡང་ཁུ་ཚུར་བཅིངས་ནས་སྡིགས་མཛུབ་ཁ་ཕྱེ་བ་ཁབ་ཀྱི་རྣམ་པ་སྟེ་འདི་ནི་བཟླས་པའི་ཕྱག་རྒྱའི་<line/>
མཚན་ཉིད་དོ། །དེ་ལྟ་བུ་ཁོ་ན་ཡོངས་སུ་གྱུར་པས་སྡིགས་མཛུབ་ཁབ་ཀྱི་རྣམ་པས་ར་བའི་ཕྱག་རྒྱ་བྱའོ། །ཁུ་ཚུར་བཅིངས་ནས་སྡིགས་མཛུབ་གཉིས་ལྕགས་སྒྲོག་<line/>
གི་རྣམ་པ་སྟེ་མཚན་མ་འདི་ནི་དམ་ཚིག་སྲུང་བའི་ཕྱག་རྒྱའོ། །རྐང་པ་བསྙམས་པ་ལ་གཡས་པའི་རྐང་པ་རབ་ཏུ་བཞག་ནས་གར་གྱི་སྦྱོར་བས་ཡོངས་སུ་བསྐོར་<line/>
བར་བྱ་སྟེ་གཞན་དུ་བསྐོར་ནས་ལག་པ་གཉིས་ཀས་རྩ་བའི་ཕྱག་རྒྱའི་ལས་སྦྱར་རོ། །དཔྲལ་བར་ཡང་ལས་ཐམས་ཅད་ཀྱི་དམ་ཚིག་གི་ཕྱག་རྒྱར་འགྱུར་རོ། །དེ་ནས་<line/>
ཕྱག་རྒྱ་བཅིང་བ་དང༌། བཟླས་པའི་དུས་དང༌། ཉལ་བའི་དུས་དང༌། རྣམ་པ་གཞན་དུའང་རབ་ཏུ་སྦྱར་བར་བྱའོ། །གདོན་གྱི་ལས་དང༌། ལས་ཐམས་ཅད་ལ་རྩ་བའི་<line/>
ཕྱག་རྒྱ་རབ་ཏུ་སྦྱར་བར་བྱའོ། །དེ་ནས་ཡང་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པས་རལ་པ་གྱེན་བརྫེས་ཀྱི་རྒྱུད་ཕྱི་མར་སྤྱན་རས་གཟིགས་དབང་<line/>
ཕྱུག་ལ་རྗེས་སུ་བརྩེ་བས་བཅོམ་ལྡན་འདས་མ་འཕགས་མ་སྒྲོལ་མ་སྒྲུབ་པའི་དོན་དུ་ཕྱག་རྒྱ་བཅིངས་པ་གསུངས་སོ། །དེ་ལ་འདི་རྣམས་ཡང་དག་སྦྱར་བྱ་བ།།<line/>
</page>
<page index="187" id="94B">ཡམས་ནི་བདེ་བར་བྱ་དང་མཁས་པ་ཕྱག་འཚལ་བ། །རིག་གསུམ་ལ་ཡང་ཐུན་མོང་ཕྱག་རྒྱ་ནི། །དེ་རྣམས་ཉེ་བར་དྲངས་པ་ཕྱག་འཚལ་ཕྱག་རྒྱ་ནི། །གཡས་པའི་<line/>
སོར་མོའི་ཚིགས་ལ་ཚིགས་ཀྱིས་རྩེ་མོ་ཀུན། །ཕྱག་རྒྱ་ཉིད་ནི་རྗེས་སུ་བཅིང་བར་གྱིས་ཤིག་དང༌། །རྟག་ཏུ་གསོལ་བ་འདེབས་ལ་གཙང་མ་གསོལ་འདེབས་པའི། །ཕྱག་<line/>
རྒྱ་དེ་བཞིན་ཁོ་ནར་གཡས་པ་སོར་མོ་ཡི། །ཚིགས་རྣམས་ཚིགས་སུ་བྱས་ནས་རྗེས་སུ་ཡི་རང་བྱ། །མཆོད་པ་ཐམས་ཅད་ཁོ་ན་གཙང་མས་རྟག་ཏུ་ནི། །མཆོད་པ་རྟག་<line/>
ཏུ་རྗེས་སུ་ཡི་རང་བྱེད་པ་དང༌། །སོར་མོ་རྣམས་ཀྱི་བདུད་རྩི་ཐམས་ཅད་ཡང་དག་ལྡན། །ཚིགས་ཀྱི་རྩེ་མོ་མཐེ་བོང་སྙིང་པོར་ཡང་དག་ལྡན། །འདི་རྣམས་རྒྱལ་བ་ཡི་ནི་<line/>
ཕྱག་རྒྱར་འགྱུར། །སོར་མོའི་རྩེ་མོ་ཡང་དག་སྦྱར་བ་གུང་མོ་དང༌། །མཐེ་བོང་གཉིས་ཀར་གང་དུ་མི་འགྱུར་ཕྱག་རྒྱ་ཡིས། །བཟླས་པས་མཆོག་སྦྱིན་ཡིད་ཀྱིས་བཟླས་<line/>
པས་ཕྱག་རྒྱའོ། །དེ་ནས་ཡང་བཅོམ་ལྡན་འདས་དེ་རྣམས་ཐམས་ཅད་རང་རང་གི་སངས་རྒྱས་ཀྱི་ཞིང་དུ་གཤེགས་པའི་མཚན་མ་སྟོན་པར་མཛད་བཞིན་པས་སླར་<line/>
བཞེངས་པའི་མཚན་མ་མཛད་དོ། །དེ་ནས་ཐམས་ཅད་དང་ལྡན་པའི་འཁོར་ས་དང༌། ནམ་མཁའ་ལ་གནས་པ་དང༌། སེམས་རབ་ཏུ་འགུལ་བ་དང༌། ཐམས་ཅད་དང་<line/>
</page>
<page index="188" id="95A">༄༅། །ལྡན་པའི་ས་འདི་རང་འགུལ་བས་སྐྲག་ཅིང་མེ་ཏོག་གི་ཆར་འབབ་པ་དང༌། བར་སྣང་ལས་སྤྱོད་པའི་འབྱུང་པོ་བྱེ་བས་ཐམས་ཅད་དུ་<line/>
འགྲོ་བའི་གདུག་པ་རབ་ཏུ་བཏུལ་ལོ། །དེ་ནས་ཡང་བྱང་ཆུབ་སེམས་དཔའ་མཐུ་ཆེན་ཐོབ་ཀྱིས་དེ་བཞིན་གཤེགས་པ་ཤཱཀྱ་ཐུབ་པ་ལ་ཡོངས་སུ་ཞུས་པ།<line/>
བཅོམ་ལྡན་འདས། ཆོས་ཀྱི་རྣམ་གྲངས་འདིའི་མིང་ཅི་ལགས། བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ། དེས་ན་རལ་པ་གྱེན་བརྫེས་ཞེས་བྱ་<line/>
བར་ཡང་ཟུངས་ཤིག །རྟོག་པའི་རྒྱལ་པོ་ཞེས་བྱ་བར་ཡང་ཟུངས་ཤིག །སྤྱན་རས་གཟིགས་དབང་ཕྱུག་གི་ཞུས་པ་ཞེས་བྱ་བར་ཡང་ཟུངས་ཤིག །རིག་པ་དང༌།<line/>
གསང་སྔགས་ཀྱི་སྤྱོད་པའི་མདོ་སྡེ་ཞེས་བྱ་བར་ཡང་ཟུངས་ཤིག །རྟོག་པའི་རྒྱལ་པོ་ཆེན་པོའི་ལེའུ་རབ་འབྱམས་ཞེས་བྱ་བར་ཡང་ཟུངས་ཤིག །ཐབས་ཀྱི་སྤྱོད་པ་<line/>
ཞེས་བྱ་བར་ཡང་ཟུངས་ཤིག །དེ་ནས་བྱང་ཆུབ་སེམས་དཔའ་བྱམས་པས་འདི་སྐད་ཅེས་གསོལ་ཏོ། །བཅོམ་ལྡན་འདས། དགེ་བའི་རྩ་བ་ཇི་ཙམ་གྱིས་དེ་རྣམས་<line/>
ཡང་དག་པར་ལྡན་པར་འགྱུར། ཆོས་དུ་ཞིག་གིས་ལྷག་པར་གནས་པ་ལགས། བྱམས་པ། དེས་གང་ཆོས་བཅུས་འདི་ལྟ་བུ་མཐོང་བ་ཁོ་ན་སྟེ། སངས་རྒྱས་དང༌།<line/>
</page>
<page index="189" id="95B">བྱང་ཆུབ་སེམས་དཔའ་ཐམས་ཅད་དང༌། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྟོ་འཕྱེ་ཆེན་པོ་དང༌། ནམ་མཁའ་ལྡིང་དང༌། མིའམ་ཅི་དང༌། ཡི་དྭགས་ལ་<line/>
སོགས་པ་རྣམས་ཀྱིས་ཀུན་ཏུ་བསྲུངས་པར་འགྱུར་བ་དང༌། གཟུངས་མཉམ་པའི་སེམས་ཟབ་མོའི་བཟོད་པ་དང་ལྡན་པར་འགྱུར་བ་དང༌། དགེ་བའི་ཆོས་ལས་ཀུན་<line/>
ཏུ་གནས་པའི་ས་ཇི་སྲིད་དུ་འདྲི་བར་འགྱུར་བ་དང༌། བྲིས་ནས་འཆང་བར་འགྱུར་བ་དང༌། གླེགས་བམ་དུ་འགྱུར་བ་བྱས་ནས་མཆོད་པར་འགྱུར་བ་དང༌། ཚེ་དང༌།<line/>
ནད་མེད་པ་དང༌། དབང་ཕྱུག་དང༌། བདེ་བ་ཕུན་སུམ་ཚོགས་པར་འགྱུར་བ་དང༌། བདེ་འགྲོར་འགྲོ་བ་སྟེ། ཕན་ཡོན་མང་པོ་ཉིད་དང༌། ཕན་ཡོན་ཆེན་པོ་ཉིད་<line/>
ཀྱིས་ཆོས་ཀྱི་རྣམ་གྲངས་དང༌། ལྷ་དང་བཅས་པས་བྱིན་གྱིས་བརླབས་པ། རིག་པ་དང༌། སྔགས་ཆེན་པོ་འདུས་པ་འཁོར་བའི་ཕ་རོལ་ཏུ་སོང་བ། བདག་གིས་<line/>
ཀྱང་ཡང་དག་པར་རྒྱུ་སྐར་དང༌། མཚན་མོ་དང༌། ཉིན་མོ་དང༌། ཟླ་བ་དང༌། ལོར་བདེ་བའི་ཆེད་དུ་མཐོ་རིས་སུ་སྐྱེ་བར་འགྱུར་རོ། །དགེ་བ་བཅུའི་ལས་ཀྱི་ལམ་དང༌།<line/>
གྲགས་པ་འཕེལ་ཞིང་ཡོངས་སུ་རྫོགས་པར་འགྱུར་རོ། །རལ་པ་གྱེན་བརྫེས་འཆང་བ་པོ་དང༌། ཁྱིམ་དུ་གཞག་པ་དང༌། རབ་ཏུ་བྱུང་བ་རྣམས་ལའོ། །དེ་སྐད་<line/>
</page>
<page index="190" id="96A">༄༅། །ཅེས་བཀའ་སྩལ་པ་དང༌། བཅོམ་ལྡན་འདས་ལ་ཡིད་ཀྱིས་ཀྱང་ཐམས་ཅད་དང་ལྡན་པའི་འཁོར་ལྷ་དང༌། མི་དང༌། ལྷ་མ་ཡིན་དང༌། དྲི་<line/>
ཟར་བཅས་པའི་འཇིག་རྟེན་ཡིད་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་དགའ་འོ། །རལ་པ་གྱེན་བརྫེས་ཀྱི་རྒྱུད་ཕྱི་མ་རྫོགས་སོ།། །།<line/>
འདི་ནི་ཇོ་བོ་ཆེན་པོ་ཨ་ཏི་ཤའི་ཕྱག་དཔེ་རྭ་སྒྲེང་ནས་དཀའ་ཐུབ་ཆེན་པོས་གདན་དྲངས་ནས་ཤཱཀྱའི་དགེ་སློང་རིན་ཆེན་གྲུབ་ཀྱིས་འཕར་བའི་ལོ་ཆོ་འཕྲུལ་ཆེན་པོ་<line/>
རྟའི་ཟླ་བའི་ཚེས་བཅོ་ལྔ་ལ་རྫོགས་པར་བསྒྱུར་བའི་ཡི་གེ་པ་ནི་ལོཙྪ་བ་ཆེན་པོ་འདི་ཉིད་ཀྱི་ཞབས་དྲུང་དུ་ཉེ་བར་གནས་པ་ཤཱཀྱའི་དགེ་སློང་བསོད་ནམས་གྲུབ་<line/>
ཀྱིས་བགྱིས་སོ།། །།པཎྜི་ཏ་ལ་མ་གཏུགས་ཤིང༌། །དཔེ་དཔང་འགྲེལ་པ་མ་རྙེད་པས། །སྒྲ་དོན་ལོག་པར་གྱུར་སྲིད་ན། །མཁས་པ་རྣམས་ཀྱིས་བཅོས་<line/>
པར་གསོལ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
