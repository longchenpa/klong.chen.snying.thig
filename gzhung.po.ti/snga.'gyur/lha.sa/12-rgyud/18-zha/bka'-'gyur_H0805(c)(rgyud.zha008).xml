<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="99" index="8"/>
<offset page="609" line="7" col="11"/>
<range start="1" end="4"/>
<title>བདུད་རྩི་ཆེན་པོ་མཆོག་གི་ལུང་གི་ནང་ནས་བསྒྲུབ་པ་ཆེན་པོའི་ལུང་དང་གཟུངས་ཀྱི་མཚན་ཉིད་དང་སྦྱོར་བའི་མན་ངག་དང་གན་བསྒྲུབ་པའི་ལུང་དང་བྱང་ཆུབ་ཀྱི་སེམས་ཀྱི་ཡོན་ཏན་དང་ཨ་མ྄་ཏ་གྲུབ་པའི་ལུང[#ERROR 116: Found an illegal character, ",", with ordinal (in decimal) 44.]། </title>
<section>རྒྱུད། </section>
<volume>ཞ</volume>
<status asof="31Jan2012">not checked</status>
</info>
<pageset>
<page index="1" id="306A">རྒྱ་གར་<line/>
སྐད་དུ༑ པྲ་ཛྙཱ་བྷ་ག་ཝཱ་ན་མ་ཧཱ་རཱ་ཛཱ། བོད་སྐད་དུ། བཅོམ་ལྡན་འདས་གཉིས་མེད་ཀྱི་རྒྱལ་པོ་ཆེན་པོ་ལ་ཕྱག་འཚལ་ལོ། །དེ་ནས་སྤྱོད་པ་བསྟན་ཏེ། ལུང་ཨ་ནུ་ཡོག་པ་རྫོགས་པའི་རྣལ་འབྱོར་དུ་བསྟན་<line/>
ཏེ༑ ལྟ་བ་དང་ནི་སྤྱོད་པ་དང༌། །གཟུངས་ཀྱི་མཚན་ཉིད་འདི་གསུངས་སོ། །དེ་བཞིན་དམ་ཚིག་ཆེན་པོའང་བསྟན། །ལས་འདི་ལུང་གིས་བསྒྲུབ་བྱ་ན། །མི་སྤོང་བ་ནི་དང་དུ་བླང༌། །སྤྱོད་པ་དམ་ཚིག་<line/>
བཅོ་ལྔ་བསྲུང༌། །ཤེས་པ་ལྔ་དང་སྲུང་བ་གསུམ། །སྟོང་རྩ་བརྒྱད་དུ་བསྲུངས་པས་ནི། །རྩ་བརྒྱད་སྟོང་ཞེས་དེ་ལ་བྱའོ། །དེ་ཡང་མ་ཧཱ་ས་མ་ཡ། །བཞི་པོ་རྫོགས་ན་ཀུན་ཏུ་བཟང༌། །ཞི་རྒྱས་དབང་དང་<line/>
མངོན་སྤྱོད་དང༌། །མནན་ཟློག་དྲུག་ནི་གཅིག་ཏུའོ། །དང་ལ་ག་ནའི་ལུང་བཤད་དེ། །ཁྲུ་ཚད་བཞི་དང་ལྡན་པ་ནི། །ཡོན་ཏན་བཅུ་གཅིག་དང་ཡང་ལྡན། །བཞིན་བཟང་མིག་གི་དཀྱུས་རིང་བ། །སྟོད་སྨད་<line/>
ཕྱེ་ལ་རྐེད་པ་ཕྲ། །ཚིགས་པ་ཟླུམ་ལ་སོར་མོ་རིང༌། །ཡོན་ཏན་འོད་ཅན་བཅུ་གཅིག་ལོ། །ཡེ་ཤེས་རིགས་ཅན་ཡིན་པར་བཤད། །བཅུ་གསུམ་རྡོ་རྗེ་རིགས་སུ་འགྲུབ། །བཅུ་དྲུག་སྔགས་པས་འགྲུབ་<line/>
</page>
<page index="2" id="306B">ངེས་པའོ། །རིན་ཆེན་རིགས་མཆོག་ཡིན་པར་བསྟན། །ཉི་ཤུ་གཅིག་པ་པདྨའི་རིགས། །སྤྱན་རས་གཟིགས་དབང་རྟ་མཆོག་འགྲུབ། །ཉི་ཤུ་རྩ་ལྔ་ལོན་པས་ནི། །ཐོགས་མེད་བྱང་ཆུབ་སེམས་ཀྱང་འདྲེན། །ཐམས་<line/>
ཅད་ལས་ཀྱི་རིགས་མཆོག་འགྲུབ། །སུམ་ཅུ་རྩ་གཅིག་ཕན་ཆད་ཀྱིས། །སེམས་ཕེབས་ཚུན་ཆད་ཀུན་ཏུ་དགེའོ། །ཡིད་དུ་འོང་བ་དམ་པ་ཡིན། །བདེར་གཤེགས་རིགས་སུ་འགྲུབ་པར་བཤད། །བདེ་ཆེན་<line/>
འདུ་འབྲལ་མེད་པའི་གཟུངས། །དེ་དག་མ་ལུས་གང་རྙེད་པ། །ལུས་ཀྱང་ཁྲུས་བྱས་གཙང་མར་བྱའོ། །དྲི་ཞིམ་ཙནྡན་གོ་བན་དང༌། །ཛཱ་ཏི་ཕ་ལ་ཀུ་རུ་ཚེ། །ཀ་ཀོ་ལ་དང་ག་བུར་དང༌། །ཨ་ཀ་རུ་དང་དུ་རུ་སྐ། །གྷི་<line/>
བཾ་གླང་བོའི་སྤོས་རྣམས་ཀྱིས། །བྱུགས་ནས་རྒྱན་དང་ཕྲེང་བ་གདགས། །དར་དང་རས་བལ་འཇམ་པོ་དང༌། །གོས་རྒྱན་ཆས་ཀླུབས་བསྐོན་ནས་ནི། །གསེར་གྱི་རྣ་ཆ་གདུབ་དཀོར་དང༌། །དོ་ཤལ་དཔུང་རྒྱན་སེ་<line/>
མོ་དོ༑ ༑རིན་ཆེན་སྣ་ཚོགས་རྒྱན་དུ་གདགས། །ཇི་བཞིན་བདེ་བའི་སྟན་དག་ལ། །གཡོན་ཕྱོགས་སུ་ནི་གཞག་པར་བྱ། །བསྙེན་པ་དང་ནི་ཉེ་བསྙེན་དང༌། །སྒྲུབ་དང་སྒྲུབ་ཆེན་བྱ་བ་ནི། །དཀྱིལ་འཁོར་འདོམ་གང་གྲུ་བཞི་<line/>
པ༑ ༑འཕང་དུ་སོར་བཞིའི་ཚད་དུ་བྱ། །རྡོ་རྗེ་དྲི་ཆུས་མཎྜལ་བྱུགས། །ཤ་ཆེན་གུ་གུལ་པོག་གིས་བདུག །དཀྱིལ་འཁོར་དེ་ལ་བསྐོར་ཏེ་བདུག །གཡོན་དུ་དེ་བྱི་བཞག་ནས་ནི། །བྷ་ག་ད་ཉིད་བྱིན་གྱིས་བརླབ།།<line/>
སྤྱི་བོར་ཨོཾ་དཀར་འོད་ལྡན་པ། །ལྕེ་ལ་ཨ་དམར་དམ་པ་བསམ། །སྙིང་གར་ཟླ་དཀྱིལ་ཧཱུཾ་མཐིང་ག །ལྟེ་བར་སྭ་སྔོན་འོད་ལྡན་པ། །རྐང་པར་ཧ་ལྗང་འོད་ལྡན་པ། །བ་ལས་པདྨའི་དབྱིངས་སུ་ཡང༌།།<line/>
</page>
<page index="3" id="307A">༄༅། །གྲུ་གསུམ་མེ་འོད་འབར་བ་བསམ། །ཉོན་མོངས་ལྔ་རྣམས་སྦྱང་བ་དང༌། །སྡུག་བསྔལ་ལྔ་ནི་ཚར་བཅང་ཕྱིར། །ལག་གཡས་གཞན་གྱིས་མི་ཐུབ་མ། །གཡོན་པ་<line/>
རོ་ལངས་ཆེན་མོ་སྟེ། །དེ་ཡི་ཁ་ལ་ཁྲོ་གཉེར་མ། །རལ་པ་གཅིག་མ་པདྨ་ལའོ། །གསང་ཡུམ་ལྔ་དང་ཁྲོ་མོ་བཞི། །བྱིན་གྱིས་བརླབས་ཏེ་སྔགས་བཟླས་པ། །ཨོཾ་ཨཱཿ་ཧཱུཾ་སྭཱཧཱ།<line/>
བྷ་ག་ཝཱ་ན་ནི་ཉིད་ཀྱི་བཀའ། །ཕྱག་རྒྱ་བཞི་རུ་བདག་གྱུར་པས། །གཉིས་སུ་མེད་པར་མཉམ་སྦྱར་ནས། །ལྷ་ཡི་བདུད་དང་ཕུང་པོའི་བདུད། །ཉོན་མོངས་བདུད་དང་འཆི་བདག་<line/>
བཅོམ༑ ༑ཕྱག་རྒྱ་ཆེན་པོ་བཞི་དང་ལྡན། །མཁའ་ལ་སེམས་ཕེབས་འཕྲོས་པའི་ཚེ། །བྱང་ཆུབ་འཁོར་བ་མྱ་ངན་འདས། །གཉིས་སུ་མེད་པའི་སར་ཕྱིན་ནོ། །བཅོམ་ལྡན་འདས་ཀྱིས་<line/>
བཀའ་སྩལ་ཏོ། །སངས་རྒྱས་སེམས་ཅན་ཐམས་ཅད་དང༌། །མཚན་མར་བཏགས་པ་ཐམས་ཅད་ཀུན། །བདེ་ཆེན་ཉིད་ལས་གཞན་མ་ཡིན། །བདེ་ཆེན་ཉིད་ལས་གཞན་པའི་ཆོས། །<line/>
སངས་རྒྱས་ཉིད་ཀྱིས་ནི་མཁྱེན་ཏོ། །ཕྱི་ནང་མ་ལུས་སྣོད་བཅུད་ཀྱང༌། །བྱང་ཆུབ་སེམས་སུ་རྣམ་དག་པས། །སྐྱེ་མེད་ཡེ་ཤེས་ཡུམ་གྱི་དབྱིངས། །གཉིས་མེད་བདུད་རྩི་ཆེན་པོ་སྟེ། །ཡབ་ཡུམ་<line/>
བདེ་བའི་ངང་དུ་གསལ། །འདི་ནི་སྙིང་པོ་བྱང་ཆུབ་སེམས། །བདར་གཤེགས་ཀུན་གྱིས་བཀའ་སྩལ་ཏོ། །ལུས་ཀུན་ཡོངས་སུ་འཁྱུད་པ་ཡིས། །རྡོ་རྗེ་པདྨར་ལྡན་བྱས་ནས། །རང་བྱུང་རྣམས་ནི་བདེ་<line/>
</page>
<page index="4" id="307B">མཆོག་སེམས། །ཕུལ་བས་མྱུར་དུ་གྲུབ་པའོ། །ཨོཾ་ར་ག་པཱུ་ཛ་ཧོ། །དངོས་གྲུབ་བླང་ཞིང་འདི་བརྗོད་དོ། །བྱང་ཆུབ་སེམས་ཀྱིས་དབང་བསྐུར་ཏོ། །དངོས་གྲུབ་སྒྲུབ་པ་ལ་གཟུང་ངོ༌། །བདུད་རྩི་ཆེན་པོ་<line/>
མཆོག་གི་ལུང་གི་ནང་ནས། སྒྲུབ་པ་ཆེན་པོའི་ལུང་དང༌། གཟུགས་ཀྱི་མཚན་ཉིད་དང༌། སྦྱོར་བའི་མན་ངག་དང༌། གླ་ན་སྒྲུབ་པའི་ལུང་དང༌། བྱང་ཆུབ་ཀྱི་སེམས་ཀྱི་ཡོན་ཏན་དང༌། །ཨ་མྲྀ་ཏ་སྒྲུབ་པའི་<line/>
ལུང་སྟེ་བམ་པོ་ཆེན་པོ་གསུམ་པའོ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
