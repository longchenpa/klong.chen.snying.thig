<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="99" index="2"/>
<offset page="96" line="2" col="4"/>
<range start="1" end="75"/>
<title>གསང་བའི་སྙིང་པོ་དེ་ཁོ་ན་ཉིད་ངེས་པའི་བླ་མ་ཆེན་པོ། </title>
<section>རྒྱུད། </section>
<volume>ཞ</volume>
<status asof="31Jan2012">not checked</status>
</info>
<pageset>
<page index="1" id="49B">བོད་སྐད་དུ། གསང་བའི་སྙིང་པོ་དེ་<line/>
ཁོ་ན་ཉིད་ངེས་པའི་བླ་མ་ཆེན་པོའོ། །བཅོམ་ལྡན་འདས་དཔལ་ཀུན་ཏུ་བཟང་པོ་ཡེ་ཤེས་བླ་མ་ཆེན་པོ་ལ་ཕྱག་འཚལ་ལོ། །འདི་སྐད་བཤད་པའི་དུས་གཅིག་ན། སྒྱུ་འཕྲུལ་བླ་མ་<line/>
ཆེན་པོ་ནི། །སངས་རྒྱས་ཀུན་གྱི་བླ་མ་སྟེ། །རྣལ་འབྱོར་ཀུན་གྱི་གསང་མཆོག་བདེ། །གནས་གསང་བ་ན་བཞུགས་ནས་སུ། །སྙིང་པོ་བླ་མ་འདི་སྐད་བཤད། །དེ་བཞིན་གཤེགས་<line/>
པ་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་གསང་བ་བླ་མའི་ལོངས་སྤྱོད་ཆེན་པོ་ཕྱོགས་བཅུ་དུས་བཞིའི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་<line/>
ཡོན་ཏན་འཕྲིན་ལས་རྡོ་རྗེའི་བདག་ཉིད་ཅན། མ་ལུས་མི་ལུས་ལུས་པ་མེད་པ་ཐམས་ཅད་ཀྱང་སོ་སོ་མ་ཡིན་ཐ་མི་དད་དབྱེར་མེད་པའི་རང་བཞིན་ཏེ། ཤིན་ཏུ་གསང་བ་བླ་མ་ཆེན་པོའི་<line/>
དབྱིངས་འོག་མིན་གྱི་གནས་མཐའ་དང་དབུས་མེད་པ་ན་གཞི་ཚད་མེད་པའི་ཡེ་ཤེས་ཀྱི་འཁོར་ལོ་གསལ་བ་ལ་ཡེ་ཤེས་རིན་པོ་ཆེ་འབར་བའི་གཞལ་ཡས་ཁད་ནམ་མཁའི་དབྱིངས་<line/>
ལྟར་རྒྱ་ཕྱོགས་བཅུར་ཡོངས་སུ་མ་ཆད་བ། ཡོན་ཏན་བླ་མ་ཆེན་པོ་དཔག་ཏུ་མེད་པས་རྒྱས་པའི་ཕྱིར་གྲུ་བཞིར་གྱུར་པ། ལྷག་པའི་ཡེ་ཤེས་རིན་པོ་ཆེ་བླ་མའི་གློ་འབུར་བཞིས་མཛེས་<line/>
</page>
<page index="2" id="50A">༄༅། །པ༑ རྩེ་མོ་ཕྱོགས་བཅུ་དུས་བཞིའི་སངས་རྒྱས་ཀྱི་དཀྱིལ་འཁོར་མ་ལུས་པ་ཐམས་ཅད་སོ་སོ་མ་ཡིན་ཐ་མི་དད་པའི་ངོ་བོ་ཉིད་གཅིག་པའི་ཡེ་ཤེས་བླ་མས་ཀུན་<line/>
དུ་འཁྱིལ་པ། ཡེ་ཤེས་བླ་མ་བསམ་གྱིས་མི་ཁྱབ་པའི་དབྱིབས་དང༌། ཁ་དོག་ལ་སོགས་པ་རྣམ་པ་ཐ་དད་པའི་བྱེ་བྲག་དང་ཁྱད་པར་དུ་གྱུར་པ། སྤགས་པ། ཚད་དཔག་ཏུ་མེད་<line/>
པ༑ ཡེ་ཤེས་རིན་པོ་ཆེ་བླ་མའི་ཕྲེང་བ་དང༌། ཆུན་འཕྱང་དང༌། ཤར་བུའི་རྒྱན་དང༌། གཟུགས་དང༌། སྒྲ་དང༌། དྲི་དང༌། རོ་དང༌། རེག་བྱ་ལ་སོགས་པ་མི་སྒྲིབ་པར་གསལ་བར་རང་<line/>
བྱུང་ལ། གསལ་བའི་རྒྱན་ཁྱད་པར་ཅན་བླ་མས་ཀླུབས་པ། ཚད་མེད་པ་བཞིའི་སྒོ་ནས་འཇུག་པའི་སྒོ་ཁྱུད་ཅན། རྣམ་པར་ཐར་པ་བརྒྱད་ཀྱི་རྟ་བབས་དང་ལྡན་པ། ཕྱི་དང་ནང་མེད་<line/>
པ་ཀུན་ཏུ་ཡང་བླ་མ་ཆེན་པོ་ནང་དུ་གྱུར་པ། ཤིན་ཏུ་གསང་བ་པས་ཁྱབ་བདལ་བའི་བླ་མ་ཆེན་པོའི་གཞལ་ཡས་ཁང་ན་ཕ་རོལ་ཏུ་ཕྱིན་པ་ལྔའི་ཁྲི། མི་འཇིགས་པ་སེངྒེའི་ཁྲི་དང༌།<line/>
སྟོབས་གླང་པོ་ཆེའི་ཁྲི་དང༌། རྫུ་འཕྲུལ་རྟའི་ཁྲི་དང༌། དབང་རྨ་བྱའི་ཁྲི་དང༌། ཐོགས་པ་མེད་པ་ནམ་མཁའ་ལྡིང་གི་ཁྲི་དང༌། རང་བཞིན་གྱི་འོད་གསལ་བ་ཉི་ཟླའི་དཀྱིལ་འཁོར་<line/>
དང༌། གོས་པ་མེད་པ་པདྨ་རིན་པོ་ཆེའི་གདན་བརྩེགས་པ་ནི། ཡེ་ནས་གསང་བ་བླ་མའི་ཕྱིར། །ཡུམ་གྱི་གཞལ་ཡས་ཕྱོགས་བཅུར་འབར། །ཡེ་ནས་ཕ་རོལ་ཕྱིན་པའི་ཕྱིར། །ཐོགས་<line/>
</page>
<page index="3" id="50B">པ་མེད་པའི་ཁྲི་རྐང་བརྟན། །རང་བཞིན་ཡེ་ནས་འོད་གསལ་ཕྱིར། །ཉི་ཟླ་བརྩེགས་པའི་གདན་འབར་ཞིང༌། །གདོད་ནས་དྲི་མ་མེད་པའི་ཕྱིར། །རྣམ་པར་དག་པ་པདྨོ་གདན། །རེ་བ་ཡིད་<line/>
བཞིན་སྐོང་བའི་ཕྱིར། །ཡིད་བཞིན་རིན་ཆེན་གཏེར་གྱི་གདན། །མ་བསགས་ལྷུན་གྱིས་རྫོགས་པའི་ཕྱིར། །སྣ་ཚོགས་དཀྱིལ་འཁོར་ཆེན་པོའི་རྒྱན། །ཡོན་ཏན་ཆེན་པོའི་གདན་སྟེང་ན། །<line/>
སྐུ་མདུན་དང་རྒྱབ་མེད་པར་ཐམས་ཅད་དུ་ཞལ་བླ་མ་ཐ་ལེ་བར་གསལ་ཞིང་མཚན་དང་དཔེ་བྱད་དུ་ལྡན་པས་ཐམས་ཅད་དུ་བསམ་གྱིས་མི་ཁྱབ་པའི་སྐུ་གསུང་ཐུགས་ཡོན་ཏན་འཕྲིན་ལས་སྣ་<line/>
ཚོགས་པར་སྣང་བ། ཐབས་དང་ཤེས་རབ་ཀྱི་ཞབས་གཉིས་མཉམ་པའི་བརྟུལ་ཞུགས་ཀྱི་སྐྱིལ་མོ་ཀྲུང་དུ་བཞུགས་པ། ཡེ་ཤེས་དྲུག་གི་ཕྱག་ཡེ་ཤེས་རིན་པོ་ཆེ་འབར་བའི་ཕྱག་རྒྱ་ཅན།།<line/>
སྐུ་གསུང་ཐུགས་བསམ་གྱིས་མི་ཁྱབ་པའི་དབུ་གསུམ་དང་ལྡན་པ། བཅོམ་ལྡན་འདས་དེ་བཞིན་གཤེགས་པ་རྣམ་པར་ཤེས་པའི་རྒྱལ་པོ་བླ་མ་དང༌། བཙུན་མོ་དམ་པ་སྲ་བའི་དབྱིངས་<line/>
ཀྱི་བླ་མ་དང༌། དེ་བཞིན་གཤེགས་པ་གཟུགས་ཀྱི་རྒྱལ་པོ་བླ་མ་དང༌། བཙུན་མོ་དམ་པ་སྣང་བའི་དབྱིངས་ཀྱི་བླ་མ་དང༌། དེ་བཞིན་གཤེགས་པ་ཚོར་བའི་རྒྱལ་པོ་བླ་མ་དང༌། བཙུན་མོ་<line/>
དམ་པ་མཉེན་པའི་དབྱིངས་ཀྱི་བླ་མ་དང༌། དེ་བཞིན་གཤེགས་པ་འདུ་ཤེས་ཀྱི་རྒྱལ་པོ་བླ་མ་དང༌། བཙུན་མོ་དམ་པ་དྲོ་བའི་དབྱིངས་ཀྱི་བླ་མ་དང༌། དེ་བཞིན་གཤེགས་པ་འདུ་བྱེད་<line/>
</page>
<page index="4" id="51A">༄༅། །ཀྱི་རྒྱལ་པོ་བླ་མ་དང༌། བཙུན་མོ་དམ་པ་བསྐྱེད་པའི་དབྱིངས་ཀྱི་བླ་མ་ལ་སོགས་པ་ཡེ་ཤེས་རྒྱལ་པོ་སྟངས་དཔྱལ་ཀུན་ཀྱང་མཐིང་ག་དང༌། དཀར་པོ་དང༌། སེར་པོ་<line/>
དང༌། ལེ་བརྒན་དང༌། ལྗང་ཁུའི་མདོག་བླ་མར་འཚེར་བ་སྟེ་གཉིས་སུ་མེད་པར་འཁྲིལ་བས་ཆོས་ཀྱི་དབྱིངས་ཀུན་དུ་མཐའ་ཡས་པར་བླ་མ་ཆེན་པོའི་སྤྱོད་པས་ཁྱབ་པ་ནི། འདི་ལྟ་སྟེ། དཔེར་<line/>
ན༑ ཏིལ་གྱི་གང་བུ་འམ་མངར་གྱི་སྦྲམ་བུ་བཞིན་ཀུན་ཏུ་བདེ་བ་ཆེན་པོས་ཁྱབ་པར་བཞུགས་སོ། །དེ་ནས་བྱང་ཆུབ་ཆེན་པོ་རྡོ་རྗེ་མཐོང་དབང་བླ་མ་དང༌། བཅུན་མོ་གཟིགས་པར་བྱ་བའི་བླ་<line/>
མ་དང༌། བྱང་ཆུབ་ཆེན་པོ་རྡོ་རྗེ་ཐོས་དབང་བླ་མ་དང༌། བཙུན་མོ་གསན་པར་བྱ་བའི་བླ་མ་དང༌། བྱང་ཆུབ་ཆེན་པོ་རྡོ་རྗེ་སྣོམ་དབང་བླ་མ་དང༌། བཙུན་མོ་བསྣམ་པར་བྱ་བའི་བླ་མ་དང༌། བྱང་<line/>
ཆུབ་ཆེན་པོ་རྡོ་རྗེ་མྱོང་དབང་བླ་མ་དང༌། བཙུན་མོ་མྱང་བར་བྱ་བའི་བླ་མ་དང༌། བྱང་ཆུབ་ཆེན་པོ་རྡོ་རྗེ་གསོག་ཤེས་བླ་མ་དང༌། བཙུན་མོ་སྒྲོན་མའི་བླ་མ་དང༌། བྱང་ཆུབ་ཆེན་པོ་རྡོ་རྗེ་<line/>
གཅོད་ཤེས་བླ་མ་དང༌། བཙུན་མོ་གདུག་པའི་བླ་མ་དང༌། བྱང་ཆུབ་ཆེན་པོ་རྡོ་རྗེ་འཇུག་ཤེས་བླ་མ་དང༌། བཙུན་མོ་ཆར་འབེབས་བླ་མ་དང༌། བྱང་ཆུབ་ཆེན་པོ་རྡོ་རྗེ་འདུས་པའི་བླ་མ་དང༌།<line/>
བཙུན་མོ་རྒྱས་པའི་བླ་མ་དང༌། འཇོམས་པ་ཆེན་པོ་རྡོ་རྗེ་རེག་གཡས་བླ་མ་དང༌། བཙུན་མོ་རྟག་པར་མ་ཡིན་པའི་བླ་མ་དང༌། འཇོམས་པ་ཆེན་པོ་རྡོ་རྗེ་རེག་གཡོན་བླ་མ་དང༌། བཙུན་<line/>
</page>
<page index="5" id="51B">མོ་ཆད་པར་མ་ཡིན་པའི་བླ་མ་དང༌། འཇོམས་པ་ཆེན་པོ་རྡོ་རྗེ་རེག་གསང་བླ་མ་དང༌། བཙུན་མོ་བདག་ཏུ་མ་ཡིན་པའི་བླ་མ་དང༌། འཇོམས་པ་ཆེན་པོ་རྡོ་རྗེ་རེག་འདུས་བླ་མ་དང༌། བཙུན་མོ་<line/>
མཚན་མར་མ་ཡིན་པའི་བླ་མ་དང༌། དེ་ལྟ་བུའི་ཚོགས་བརྗོད་ཀྱིས་མི་ལང་བ་དང་གཉིས་སུ་མེད་པར་གསང་བ་དགྱེས་པའི་དབྱིངས་བླ་མ་ན་བཞུགས་སོ། །དེ་ནས་དེ་བཞིན་གཤེགས་པ་<line/>
བཙུན་མོའི་ཚོགས་དང་གཉིས་སུ་མེད་པའི་དཀྱིལ་འཁོར་བླ་མ་དེ་ཉིད་ཀྱི་གསང་བ་བླ་མ་འདི་ཉིད་ཀྱི་སྐུ་དང་གསུང་དང་ཐུགས་དང་ཡོན་ཏན་འཕྲིན་ལས་རྡོ་རྗེ་ལས་བྱུང་ངོ༌། །ཨེ་མའོ་དེ་<line/>
བཞིན་ཉིད་ཀྱི་དབྱིངས་ཉིད་དབང་སྒྱུར་དཀྱིལ་འཁོར་བླ་མའི་ངང༌། །ངང་ཉིད་རྣམ་དག་བདེ་མཆོག་གསང་བའི་དབྱིངས། །དབྱིངས་ཉིད་མཉམ་སྦྱོར་བདེ་མཆོག་རིན་ཆེན་གཏེར། །མི་ཟད་<line/>
གཏེར་ལྡན་བདུད་རྩི་གསང་བའི་བླ། །བླ་མེད་བྱང་ཆུབ་ཐིག་ལེ་ཡ་མཚན་དཀྱིལ་འཁོར་སྣང༌། །རང་སྣང་བ་ཉིད་ཏིང་འཛིན་གཟུགས་བརྙན་རྣམ་དག་སྣང་བ་ནི། །སྐུ་གསུང་ཐུགས་<line/>
ཡོན་ཏན་འཕྲིན་ལས་སེལ་མེད་པའི་ཡིད་བཞིན་རིན་ཆེན་མི་ཟད་པར་ལྡན་པ་རྒྱན་གྱི་འཁོར་ལོ་བླ་མ་རྡོ་རྗེ་མཆོག་གི་གནས་ཉིད་དོ། །རྡོ་རྗེ་གསང་བ་བླ་མའི་ངེས་དོན་དུའོ། །གསང་བའི་<line/>
སྙིང་པོ་དེ་ཁོ་ན་ཉིད་ངེས་པའི་བླ་མ་ལས། དབྱིངས་དང་ཡེ་ཤེས་གསང་བའི་བདེ་བའི་བླ་མ་ངེས་པའི་གླེང་གཞིའི་ལེའུ་སྟེ་དང་བོའོ།། །།དེ་ནས་བཅོམ་ལྡན་འདས་ཡིད་བྱེད་པ་བླ་མ་རྡོ་<line/>
</page>
<page index="6" id="52A">༄༅། །རྗེ་ཀུན་ཏུ་བཟང་པོ་ཐམས་ཅད་མ་ལུས་པའི་ཚུལ་རྡོ་རྗེས་བཙུན་མོ་བྱ་བ་མོ་ཀུན་ཏུ་བཟང་མོའི་བླ་མ་ལ་འཇུག་པར་གྱུར་ཏོ། །གསང་པའི་བླ་མའི་ཚིག་འདི་ཆེད་<line/>
དུ་བརྗོད་དོ། །ཨོཾ་ཆོས་ཀྱི་ཆོས་ཉིད་བྱ་བའི་དབྱིངས། །ཀུན་ཏུ་བཟང་མོ་བདེ་བའི་ཡུམ། །མ་གཡོས་རང་བཞིན་དཀྱིལ་འཁོར་ནི། །བདག་ཡིན་བདག་གི་སྤྱོད་ཡུལ་བས། །ཕྱག་རྒྱ་<line/>
སྣ་ཚོགས་སོ་སོར་གསལ། །ནུབ་ཕྱོགས་འོག་མིན་གནས་མཆོག་ཏུ། །མཆོགས་པདྨའི་གདན་བཏིང་བ། །དུས་གསུམ་རྒྱལ་བ་བཞུགས་པའི་གནས། །རྣམ་པར་ཐར་<line/>
པའི་སྒོ་བཞི་ལ། །ཕྱག་རྒྱ་བཞི་དང་ཡང་དག་ལྡན། །དབང་མེད་སྐལ་ངན་གསལ་བའི་ཕྱིར། །ནང་གཏན་ཕྱི་རིམ་ལྕགས་དང་ལྡན། །རྒྱལ་བ་ཡོངས་ཀྱི་གསང་བའི་ཆོས། །<line/>
སུས་ཀྱང་གཏིང་དཔག་དཀའ་བ་སྟེ། །ཀུན་ཏུ་བཟང་པོ་ཉིད་ཀྱིས་གཟིགས། །ཧོཿ། དེ་ནས་བཙུན་མོ་བྱ་བ་ཀུན་དུ་བཟང་མོས་གསང་བ་བླ་མའི་ཚིག་འདི་ཆེད་དུ་བརྗོད་དོ། །ཨོཾ།<line/>
སེམས་ཀྱི་སེམས་ཉིད་བྱེད་པའི་གཙོ། །ཀུན་ཏུ་བཟང་པོ་རྡོ་རྗེ་ཡིད། །ཡེ་ཤེས་བརྒྱད་ཀྱི་རང་བཞིན་ཏེ། །ཤར་ཕྱོགས་མངོན་དགའ་བསམ་ཡས་ནས། །ནཱི་ལ་ལྟ་བུའི་གཏེར་འབྱིན་<line/>
པ༑ ༑གསང་འདུས་འཕྲུལ་གྱི་ལྡེ་མིག་གིས། །རྣམ་པར་ཐར་པའི་སྒོ་ཕྱེ་སྟེ། །བྱང་ཆུབ་མཆོག་གི་ནང་གཏན་བཀྲོལ། །མ་ཆགས་པདྨའི་གདན་ལ་བཞུགས། །འགྲོ་དོན་བྱང་ཆུབ་<line/>
</page>
<page index="7" id="52B">སེམས་བསྐྱེད་དེ། །འགྲོ་ལྔ་སྐྱེ་ཞིང་དབང་དུ་བསྡུས། །སྐུ་གསུང་ཐུགས་ནས་དབང་བསྐུར་རོ། །ཞེས་གླེང་ངོ༌། །དེ་ནས་བྱ་བ་མོ་ཀུན་དུ་བཟང་མོས་གསང་བ་བླ་མའི་མཆོད་པ་འདི་ཆེད་དུ་<line/>
ཕུལ་ལོ། །ཨོཾ། རིན་ཆེན་པདྨའི་དཀྱིལ་འཇམ་འདི། །འཛུམ་པའི་མདངས་ཀྱིས་འབུལ་ལགས་ཀྱི། །བླ་མེད་འཕྲུལ་གྱི་ལྡེ་མིག་སྟེ། །དགྱེས་མཆོག་རྡོ་རྗེ་གསོར་ནས་ནི། །བདུད་རྩི་<line/>
ཆར་ཆེན་དབབ་ཏུ་གསོལ། །ཞེས་ཆེད་དུ་གླེང་ངོ༌། །དེ་ནས་ཡང་ཡིད་བྱེད་པ་པོ་རྡོ་རྗེ་ཀུན་ཏུ་བཟང་པོས་བདུད་རྩི་བླ་མའི་ཆར་པས་སྣོད་བཅུད་ཀྱི་འཛམ་བུའི་གླིང་ཚིམ་པར་བྱ་བའི་<line/>
ཕྱིར་གསང་བ་བླ་མའི་ཚིག་འདི་ཆེད་དུ་བརྗོད་དོ། །ཨོཾ། རྡོ་རྗེ་བླ་མའི་དགྱེས་རབ་འདི། །གསོར་ནས་བདུད་རྩིའི་ཆར་དབབ་ཕྱིར། །འཛུམ་ཞིང་འཁྱིལ་བའི་གནས་སུ་གསོར། །མི་དམིགས་<line/>
བདེ་དང་སྤྲོ་བ་འདིས། །ཀུན་དུ་བཟང་མོ་དབྱིངས་སུ་བསྐྱིལ། །ཞེས་ཆེད་དུ་གླེང་སྟེ་གཉིས་སུ་མེད་པ་ལས་ཉིད་ཀྱི་སྤྱོད་ཡུལ་ཐམས་ཅད་གསང་བའི་དཀྱིལ་འཁོར་བླ་མ་ཁྱད་པར་དུ་<line/>
སྤགས་བ་རྡུལ་ཕྲ་མོ་སྙེད་ཐོན་ནས་སྒྱུ་མའི་ཆོ་འཕྲུལ་ཆེན་པོ་བསམ་གྱིས་མི་ཁྱབ་པར་མཛད་པ་ནི། ལ་ལ་ནི། གསང་བ་བླ་མའི་དཀྱིལ་འཁོར་དུ་ཞུགས་ཏེ་ཡན་ལག་ཐམས་ཅད་རྡོ་<line/>
རྗེར་བྱིན་གྱིས་རློབ། །ལ་ལ་ནི། འགྲོ་བ་དྲུག་གདུལ་བའི་དོན་དུ་ཐུབ་པ་ཆེན་པོ་དྲུག་ཏུ་བཞུགས་པ་འདི་ལྟ་སྟེ། ལྷ་ཡི་གནས་ན་བརྒྱ་བྱིན་མགོན། །ལྷ་མ་ཡིན་ལ་ཐགས་བཟང་རིས། །མི་<line/>
</page>
<page index="8" id="53A">༄༅། །ལ་བདུད་འདུལ་ཤཱཀྱ་མགོན། །ཡི་དྭགས་གནས་ན་ཁ་འབར་བདེ། །བྱོལ་སོང་སེངྒེ་ཉིད་དུ་སྨྲ། །དམྱལ་བ་ལ་ནི་གཤིན་རྗེ་མགོན། །སྐུ་དང་ཆ་ལུགས་ཚུལ་<line/>
སྟོན་ཅིང༌། །ལ་ལ་ལྷུམས་ཞུགས་སྐུ་ལ་བལྟམས། །ལ་ལ་ཚུལ་སྲུང་རབ་ཏུ་བྱུང༌། །ལ་ལ་བསྙེན་རྫོགས་དཀའ་ཐུབ་བྱེད། །ལ་ལ་དམ་ནོད་འགྲོ་བ་སྒྲོལ། །ལ་ལ་བཅུ་དྲུག་ཆོས་ལ་<line/>
བཙུད༑ ༑ལ་ལ་མེ་འབར་ཆུར་ཡང་འབྲུབ། །ལ་ལ་ནམ་མཁའ་སྒྲ་རུ་འབར། །ལ་ལ་རྡོ་རྗེ་བྲག་ཏུ་སྲ། །ལ་ལ་གསོ་གསོད་ཕམ་རྒྱལ་བྱེད། །ལ་ལ་བཅིང་སྒྲོལ་འགུག་སྒྲོལ་བྱེད། །ལ་ལ་<line/>
བདུད་འདུལ་ངན་སོང་སྤྱོད། །ལ་ལ་དཀྱིལ་འཁོར་མཆོད་སྤྲིན་འཁྲིལ། །ཀུན་ཀྱང་ཆོས་ཀྱི་འཁོར་ལོ་བསྐོར། །དེ་ལྟར་རྟག་ཏུ་ཆོས་ཀྱི་འཁོར་ལོ་བསྐོར་བ་ནི་འདི་ལྟ་སྟེ། ཐེག་པ་དང་<line/>
པོ་བཅུ་དྲུག་མགོན། །གཉིས་པ་བཞི་ཡི་ལྟ་སྤྱོད་བསྲུང༌། །གསུམ་པ་བཅུ་གཉིས་ངེས་པར་བསྟན། །བཞི་པ་གཉིས་ཀྱི་ལྟ་སྤྱོད་སྤྱངས། །བཞི་པའི་ཐེག་པ་མདོར་བསྡུས་ན། །བླ་མེད་<line/>
ཐེག་པའི་དབྱིངས་སུ་བཙུད། །ཐེག་པ་བཞི་ཡི་ངེས་འབྱུང་ལ། །ཐེག་པ་གཅིག་གིས་འབྲས་བུར་གནས། །ཀུན་འབྱུང་དཀྱིལ་འཁོར་སྒྱུ་འཕྲུལ་ཆེ། །མང་ལ་འབྲེལ་པས་དྲ་བའི་དོན།།<line/>
ཐུན་མོང་མིན་པས་གསང་བའི་དོན། །ཐེག་པའི་བཅུད་དེ་སྙིང་པོའི་དབྱིངས། །ཞེས་ཆེད་དུ་གླེང་སྟེ། །སྣོད་བཅུད་ཀྱི་འཇིག་རྟེན་རྒྱལ་བའི་དཀྱིལ་འཁོར་གསང་བར་གནས་བསྒྱུར་བ་<line/>
</page>
<page index="9" id="53B">དང༌། ཕྱོགས་བཅུ་དུས་བཞིའི་དེ་བཞིན་གཤེགས་པ་ཐམས་ཅད་གསང་བ་བླ་མའི་ཏིང་ངེ་འཛིན་གྱི་གཟིགས་མོས་མཉེས་པར་གྱུར་ཏོ། །དེ་ནས་སྣོད་བཅུད་ཀྱི་འཇིག་རྟེན་ཐམས།<line/>
ཅད་དང༌། སྙིགས་མ་མེད་པར་གསང་བ་བླ་མའི་དཀྱིལ་འཁོར་དུ་མངོན་པར་སངས་རྒྱས་ནས་ཆེད་དུ་བརྗོད་པ་འདི་བརྗོད་དོ། །ཨེ་མའོ་རྡོ་རྗེ་ཕུང་པོའི་ཡན་ལག་ནི། །རྫོགས་པའི་<line/>
སངས་རྒྱས་ལྔ་རུ་གྲགས། །སྐྱེ་མཆེད་ཁམས་རྣམས་མང་པོ་ཀུན། །བྱང་ཆུབ་སེམས་དཔའི་དཀྱིལ་འཁོར་ཉིད། །ས་ཆུ་སྦྱན་དང་མཱ་མ་ཀཱི། །མེ་ལོང་གོས་དཀར་སྒྲོལ་མ་སྟེ། །ནམ་<line/>
མཁའི་དབྱིངས་ཀྱི་དབང་ཕྱུག་མ། །སྲིད་གསུམ་ཡེ་ནས་སངས་རྒྱས་ཞིང༌། །ཐམས་ཅད་མ་ལུས་ཆོས་སོ་ཅོག །སངས་རྒྱས་ཉིད་ལས་གཞན་མ་ཡིན། །སངས་རྒྱས་ཉིད་ལས་<line/>
གཞན་པའི་ཆོས། །སངས་རྒྱས་ཉིད་ཀྱིས་མི་རྙེད་དོ། །ཞེས་བརྗོད་པས་དེ་བཞིན་གཤེགས་པ་ཐམས་ཅད་མཉེས་པར་གྱུར་ཏོ། །དེ་ནས་དེ་བཞིན་གཤེགས་པ་བཙུན་མོའི་ཚོགས་<line/>
ཐམས་ཅད་ཀྱིས་ཆེད་དུ་བརྗོད་པ་འདི་གསུངས་སོ། །ཨེ་མའོ་ཕྱོགས་བཅུའི་སྟོང་ཁམས་ཡེ་ནས་དབེན། །སྲིད་པ་གསུམ་ཉིད་དག་པའི་ཞིང༌། །སྙིགས་མ་ལྔ་ཉིད་བདེ་ལྡན་<line/>
གནས༑ ༑ཕུང་པོ་ལྔ་ཉིད་མངོན་སངས་རྒྱས། །ཐམས་ཅད་མཆོག་གི་སྙིང་པོ་བས། །གཞན་དུ་རྒྱལ་བས་ཆོས་མི་བཙལ། །ཉིད་ལས་གཞན་ཞེས་བྱ་བའི་ཆོས། །བཙལ་ཀྱང་རྒྱལ་<line/>
</page>
<page index="10" id="54A">༄༅། །བས་མི་རྙེད་དོ། །ཞེས་བརྗོད་པས་ཆོས་ཐམས་ཅད་ཡེ་ནས་སངས་རྒྱས་པར་དེ་བཞིན་གཤེགས་པ་ཉིད་ཀྱིས་མཁྱེན་ཏོ། །དེ་ནས་དབྱིངས་དང་ཡེ་ཤེས་གཉིས་སུ་<line/>
མེད་པ་ལས་ཆེད་དུ་བརྗོད་པ་འདི་བརྗོད་དོ། །ཨེ་མའོ་ཡེ་ནས་གསང་བའི་ཆོས། །སྣ་ཚོགས་སྣང་བ་རང་བཞིན་གསང༌། །གཞན་དུ་མིན་ལ་ཤིན་ཏུ་གསང༌། །གསང་མཆོག་སྙིང་པོ་<line/>
བླ་ན་མེད། །ཐམས་ཅད་གསང་བའི་དབྱིངས་སུ་ངེས། །བླ་མ་མཆོག་གི་སྙིང་པོ་ལས། །སངས་རྒྱས་སེམས་ཅན་གཉིས་སུ་མེད། །ཅེས་བརྗོད་པས་ཐམས་ཅད་དབྱིངས་སུ་ངེས་<line/>
པར་མཁྱེན་ཏོ། །དེ་ལྟར་ཡིན་ན་ཡང་འགྲོ་བའི་རྣམ་པར་རྟོག་པས་འགྲོ་བའི་རིགས་བསམ་གྱིས་མི་ཁྱབ་པར་སྨིན་པ་ལ་ཐུགས་རྗེ་ཆེན་པོ་སངས་རྒྱས་ཀྱི་ཆེ་བའི་ཡེ་ཤེས་བསྐྱེད་<line/>
པའི་ཕྱིར་རྡོ་རྗེ་བླ་མའི་ཚིག་འདི་ཆེད་དུ་བརྗོད་དོ། །ཨེ་མའོ་བདེ་གཤེགས་སྙིང་པོ་ལས། །རང་གི་རྣམ་རྟོག་ལས་ཀྱིས་སྦྲུལ། །སྣ་ཚོགས་ལུས་དང་ལོངས་སྤྱོད་དང༌། །གནས་དང་<line/>
སྡུག་བསྔལ་ལ་སོགས་པའི། །བདག་དང་བདག་གིར་སོ་སོར་འཛིན། །སུས་ཀྱང་མ་བཅིངས་བཅིངས་མེད་དེ། །བཅིང་བར་བྱ་བ་ཡོད་མ་ཡིན། །རྣམ་རྟོག་བདག་ཏུ་འཛིན་པ་ཡིས།།<line/>
ནན་གྱིས་མཁའ་ལ་མདུད་པ་བོར། །བཅིངས་མེད་རྣམ་པར་གྲོལ་མེད་པའི། །ཡེ་ནས་ལྷུན་རྫོགས་སངས་རྒྱས་ཆོས། །བསྟན་ཕྱིར་སྤྲོ་བ་སྣ་ཚོགས་མཛད། །སྤྲོས་ཀྱང་<line/>
</page>
<page index="11" id="54B">འཕེལ་འགྲིབ་མེད་པའི་དབྱིངས། །དེ་ལྟར་ཡིན་ན་ཡང་དེ་ལྟར་མ་རྟོགས་པ་རྣམས་ལ་ཀུན་རྫོབ་ཀྱི་ཕུང་པོ་བྱང་ཆུབ་ཀྱི་སེམས་བླ་མའི་དཀྱིལ་འཁོར་དུ་སེམས་ཀྱི་ངོ་བོ་བསྐྱེད་པའི་ཕྱིར།།<line/>
རྡོ་རྗེ་གསང་བའི་ཚིག་འདི་ཆེད་དུ་བརྗོད་དོ། །སྟོང་ཞིང་དབེན་པའི་སེམས་ཉིད་ནི། །རིགས་དང་ཁ་དོག་དབྱིབས་མེད་དེ། །ཅི་ཡང་མེད་ལ་ཅིར་ཡང་སྣང༌། །མི་བསྐྱོད་རྫུ་འཕྲུལ་སྣ་<line/>
ཚོགས་འབྱུང༌། །རྒྱལ་པའི་དཀྱིལ་འཁོར་སྣ་ཚོགས་ཀྱང༌། །སེམས་ཀྱི་སྒྱུ་འཕྲུལ་ཆེན་པོ་ཡིན། །གཅིག་དང་དུ་མར་མི་དམིགས་ཏེ། །མངོན་ཤེས་དྲུག་གིས་ཐམས་ཅད་བྱེད། །<line/>
བླ་མའི་ཏིང་འཛིན་ཆེན་པོ་ཡིས། །དཀྱིལ་འཁོར་ཆེན་པོ་བྱེད་པར་བསྟན། །རྒྱུ་ལྔ་རྐྱེན་བཞིས་བསྡུས་པ་ལ། །རྒྱལ་པའི་དཀྱིལ་འཁོར་ཆེ་ཕྲ་བསྒོམ། །བཞི་ཡི་རིམ་པ་ཚུལ་བཞིན་<line/>
བྱེད༑ ༑རྒྱན་དང་ཕྱག་རྒྱའི་ཚུལ་རྣམས་ཀུན། །ཏིལ་འབྲུའི་ནང་དུ་རི་རབ་སྐྱེད། །སངས་རྒྱས་སྟོང་གི་དཀྱིལ་འཁོར་དང༌། །སྟངས་དབྱལ་གཉིས་ཀྱི་ཕྱག་རྒྱ་ཡང༌། །རི་རབ་ཏིལ་འབྲུའི་<line/>
ཚུལ་བཞིན་དུ། །དཔེ་བྱད་རྒྱན་གྱིས་བརྒྱན་སྦྲས་པའོ། །ངེས་པས་བཞི་བཅུ་རྩ་ལྔ་བསྒོམ། །དབྱིངས་དང་ཡེ་ཤེས་སྟངས་དཔྱལ་གཉིས། །དཀྱིལ་འཁོར་ཀུན་གྱི་བྱེད་པ་པོ། །ཧོ། གཟུགས་<line/>
ནི་རྣམ་པར་སྣང་མཛད་དེ། །ཡུལ་ལ་ཀུན་དུ་བཟང་མོའོ། །ཧོ། ཆེར་བ་རིན་ཆེན་འབྱུང་ལྡན་ཏེ། །ཡུལ་ལ་ཁམས་གསུམ་བྱམས་མའོ། །ཧོ། འདུ་ཤེས་སྣང་བ་མཐའ་ཡས་ཏེ། །ཡུལ་<line/>
</page>
<page index="12" id="55A">༄༅། །ལན་བཟའ་དཀར་མོའོ། །ཧོ། འདུ་བྱེད་དོན་ཡོད་གྲུབ་པ་སྟེ། །ཡུལ་ལ་དམ་ཚིག་སྒྲོལ་མའོ། །ཧོ། རྣམ་ཤེས་རྡོ་རྗེ་སེམས་དཔའ་སྟེ། །ཡུལ་ལ་ཡངས་པའི་<line/>
སྦྱན་ཅན་མའོ། །ཧོ། །མིག་ལས་ཡི་སྙིང་པོ་སྟེ། །ཡུལ་ལ་དཀར་མོ་སྒེག་ཆེན་ནོ། །ཧོ། སྣ་ལ་ནམ་མཁའི་སྙིང་པོ་སྟེ། །ཡུལ་ལ་མེ་ཏོག་དཔལ་ཕྲེང་མའོ། །ཧོ། ལྕེ་ལ་སྤྱན་རས་<line/>
དབང་ཕྱུག་སྟེ། །ཡུལ་ལ་ཆོས་ཀྱི་དབྱངས་ཅན་ནོ། །ཧོ། རྣ་བར་ཕྱག་ན་རྡོ་རྗེ་སྟེ། །ཡུལ་ལ་ལས་ཀྱི་གར་མཁན་མའོ། །ཧོ། ཀུན་འདུས་སྒྲིབ་པ་རྣམ་སེལ་ཏེ། །ཡུལ་ལ་མེ་ཏོག་<line/>
ཆར་འབེབས་སོ། །ཧོ། ཀུན་ཤེས་ཀུན་ཏུ་བཟང་པོ་སྟེ། །ཡུལ་ལ་གསལ་བའི་སྒྲོལ་མའོ། །ཧོ། གཅོད་ཤེས་བྱམས་པའི་བདག་ཉིད་དེ། །ཡུལ་ལ་གདུག་པའི་སྤྲིན་འཕྲོ་ཧོ། །འཇུག་<line/>
ཤེས་འཇམ་དཔལ་གཞོན་ནུ་སྟེ། །ཡུལ་ལ་ཙནྡན་ཆར་འབེབས་སོ། །གཡས་གཉིས་སྟོབས་ཆེན་ཁྲོ་བོ་སྟེ། །ཡུལ་ལ་གདོང་མོ་འཇིགས་ཚུལ་ཧོ། །གཡོན་གཉིས་གཤིན་རྗེའི་<line/>
གཤེད་པོ་སྟེ། །ཡུལ་ལ་སྡེར་འཕྲོ་འཇིགས་ཚུལ་ཧོ། །གསང་བ་རྟ་མགྲིན་དཔའ་བོ་སྟེ། །ཡུལ་ལ་དུར་ཁྲོད་བདག་མོ་ཧོ། །ལྟེ་བར་བདུད་རྩི་འཁྱིལ་བ་སྟེ། །ཡུལ་ལ་གཏུམ་མོ་<line/>
འཇིགས་ཚུལ་ཧོ། །རྒྱུད་དྲུག་འཁོར་བའི་གནས་དྲུག་ཏུ། །ཐུབ་དྲུག་ཕྱག་རྒྱ་ཆེན་པོའོ། །ཀུན་ཏུ་སྐུ་དང་ཀུན་ཏུ་གསུང༌། །ཀུན་ཏུ་ཐུགས་ཀྱི་ཕྱག་རྒྱ་ཡང༌། །ལུས་ངག་ཡིད་ལ་<line/>
</page>
<page index="13" id="55B">དེ་བཞིན་ཧོ། །སེམས་ཉིད་སྒྱུ་འཕྲུལ་དྲ་བ་སྟེ། །སྒྱུ་མའི་ཆོ་འཕྲུལ་ཆེན་པོ་ལས། །དྲ་བའི་དཀྱིལ་འཁོར་བཞི་བཅུ་ལྔ། །གསང་བའི་དཀྱིལ་འཁོར་ངེས་པ་ལས། །སྙིང་པོའི་དཀྱིལ་<line/>
འཁོར་བླ་མ་ཡིན། །ཞེས་བརྗོད་པས་སེམས་ཅན་ཐམས་ཅད་མངོན་པར་རྫོགས་པར་སངས་རྒྱས་ནས་དེ་བཞིན་གཤེགས་པ་ཐམས་ཅད་དང་དབྱེར་མེད་པར་དགྱིས་ཏེ་མཉམ་པ་ཉིད་ཀྱི་<line/>
དབྱིངས་ན་བཞུགས་སོ། །གསང་བའི་སྙིང་པོ་དེ་ཁོ་ན་ཉིད་ངེས་པའི་བླ་མ་ལས། དབྱིངས་དང་ཡེ་ཤེས་གཉིས་སུ་མེད་པའི་ངང་དུ་སེམས་ཀྱི་རང་བཞིན་ཅིར་ཡང་འགྲུབ་པའི་ལེའུ་སྟེ་<line/>
གཉིས་པའོ།། །།དེ་ནས་དེ་བཞིན་གཤེགས་པ་ཐམས་ཅད་རང་བཞིན་གཅིག་དང་དུ་མར་དབྱེར་མེད་པའི་རང་བཞིན་ཐམས་ཅད་ཀྱིས་འཇིག་རྟེན་དྲུག་གི་ཕྱོགས་བཅུ་ཐམས་<line/>
ཅད་ལ་ཉིད་ཀྱི་ཆེ་བའི་དཀྱིལ་འཁོར་བླ་མ་འདི་དབྱུང་བར་བཞེས་ནས་ཆེད་དུ་བརྗོད་པ་འདི་གསུངས་སོ། །ཨོཾ། ཡེ་ཤེས་བླ་མ་རོལ་པ་ཡིས། །ཕྱོགས་བཞི་དབུས་དང་ལྔར་བརྟགས་<line/>
ན༑ ༑དཀྱིལ་འཁོར་བསམ་ཡས་ལྷུན་གྱིས་གྲུབ། །རྫོགས་ཆེན་རྟོགས་པའི་རྣལ་འབྱོར་པས། །ཀུན་འབྱུང་དཀྱིལ་འཁོར་ཆེན་པོར་སྤྱོད། །འཁོར་ལོ་རྩིབས་བཞི་མུ་ཁྱུད་བཅས། །གྲུ་<line/>
ཆད་བཞིས་བརྒྱན་རྡོ་རྗེའི་ཁྱམས། །ཀུན་ཏུ་གྲུ་བཞི་སྒོ་ཁྱུད་ལྡན། །རོལ་མོ་སྣ་ཚོགས་སྤྲིན་ཕུང་བཞིན། །དཀྱིལ་འཁོར་བཞི་བཅུ་གཉིས་ཀྱིས་བརྒྱན། །སེངྒེ་གླང་ཆེན་རྟ་དང་ཁྱུང༌། །<line/>
</page>
<page index="14" id="56A">༄༅། །ནམ་མཁའ་ལྡིང་གི་ཁྲི་ཆེན་ལ། །ཉི་ཟླ་པདྨ་རིན་པོ་ཆེ། །གདན་ལ་རྫོགས་དང་སེམས་དཔའི་ཚུལ། །འཁོར་ལོ་རྒྱལ་པོ་རྒྱལ་མོ་དང༌། །གཡས་ནས་མཐོང་ཐོས་<line/>
སྣོམ་པ་དང༌། །མྱོང་དང་བཙུན་མོའི་ཚོགས་སུ་བཅས། །གྲུ་ཆད་ལ་ནི་གཅོད་བྱེད་དང༌། །སྣང་བྱེད་གསོག་བྱེད་འཇུག་བྱེད་རྣམས། །བཙུན་མོའི་ཚོགས་དང་བཅས་པར་གནས།།<line/>
བར་ཁྱམས་ལ་ནི་ཐུབ་དྲུག་དག །རྒྱུད་དྲུག་སྦྱོང་བའི་ཕྱག་རྒྱར་གནས། །དེ་བཞིན་ཐིག་ལེ་ཆེན་པོ་དག །མདུན་དང་རྒྱབ་ཏུ་བྱེད་པ་དག །བྱ་བ་དག་ནི་གནས་པར་བསྟན། །སྒོ་ཁྱུད་<line/>
བཞི་ལ་འཇོམས་པ་དག །བཙུན་མོའི་ཚོགས་དང་ལྡན་པར་གནས། །རྡོ་རྗེ་འཁོར་ལོ་རིན་པོ་ཆེ། །པདྨའི་རལ་གྲི་ནོར་བུ་འབར། །ཨུཏྤལ་ཀླུ་ཤིང་ལ་སོགས་མཚན། །མཛེས་ཚུལ་<line/>
མཉེས་པའི་ཡོ་བྱད་འཛིན། །མཐིང་ག་དཀར་པོ་སེར་ལེ་བརྒན། །ལྗང་གུ་ལ་སོགས་སྣ་ཚོགས་མདོག །མཉེན་ལྕུག་འཁྲིལ་ལྡེམ་གཞོན་ཚུལ་ཅན། །གསལ་འཚེར་ལྷུན་སྟུག་གཟི་<line/>
བྱིན་འབར། །འོད་ཟེར་འཕྲོ་བའི་ཚོགས་ཆེན་པོ། །འབར་བའི་ཕྲེང་བ་འཁྲིགས་པ་སྟེ། །མཐའ་དབུས་མེད་པར་ཁྱབ་པ་ཡིན། །དཀྱིལ་འཁོར་བསམ་ཡས་ལྷུན་གྱིས་གྲུབ། །ཧོ་ཞེས་<line/>
བརྗོད་པས་འཇིག་རྟེན་དྲུག་གི་ཕྱོགས་བཅུ་མཐའ་ཡས་མུ་མེད་པ་ཐམས་ཅད་དུ་དཀྱིལ་འཁོར་བླ་མ་ཆེན་པོ་བརྗོད་ཀྱིས་མི་ལང་བ་ཞིང་གི་རྡུལ་སྙེད་དུ་གསལ་བར་གྱུར་ཏོ། །དེ་ནས་དེ་<line/>
</page>
<page index="15" id="56B">བཞིན་གཤེགས་པ་བཙུན་མོའི་ཚོགས་དང་གཉིས་སུ་མེད་པའི་དཀྱིལ་འཁོར་དེ་དག་ཉིད་ཀྱི་གསང་བ་བླ་མ་འདི་སྐུ་གསུང་ཐུགས་ཡོན་ཏན་འཕྲིན་ལས་འདི་དག་ཕྱུང་ངོ༌། །ཨ་ཧོ། བདེ་<line/>
མཆོག་ངོ་མཚར་བྱང་ཆུབ་སེམས་ཆེན་པོ། །ཐིག་ལེ་མཉམ་སྦྱོར་སྒྱུ་འཕྲུལ་བླ་མའི་དབྱིངས། །རྣམ་དག་ཐིག་ལེ་བྱང་ཆུབ་སེམས་ཀྱིས་རོལ། །ངོ་མཚར་རྨད་བྱུང་བླ་མ་ཆེན་པོའི་དབྱིངས།།<line/>
ཧོ། དམིགས་བྱ་དམིགས་བྱེད་མི་དམིགས་གསང་བའི་དབྱིངས། །ཡེ་ཤེས་རང་རིག་དཀྱིལ་འཁོར་བླ་མ་བསམ་མི་ཁྱབ། །མཉམ་དང་མི་མཉམ་ཀུན་ཁྱབ་གསང་བའི་དབྱིངས། །ཡེ་ཤེས་<line/>
ཀུན་གསལ་དཀྱིལ་འཁོར་སྤྲོས་མེད་བླ་མའི་ངང༌། །ཧོ། རྡོ་རྗེ་གསང་བའི་ཚིག་ཏུའོ། །གསང་བའི་སྙིང་པོ་ངེས་པའི་བླ་མ་ཆེན་པོ་ལས། དཀྱིལ་འཁོར་སྤྲོས་པའི་ལེའུ་སྟེ་གསུམ་པའོ།། །།<line/>
དེ་ནས་ཡེ་ཤེས་རྒྱལ་པོ་དེ་བཙུན་མོ་བླ་མའི་དབྱིངས་དང་གཉིས་སུ་མེད་པར་གྱུར་ནས་བདེ་བ་ཆེན་པོ་བྱང་ཆུབ་ཀྱི་སེམས་རིམ་པར་གསལ་བ་ཞེས་བྱ་བའི་དགོངས་བ་རྩེར་ཆིབ་ནས་ཏིང་ངེ་<line/>
འཛིན་གྱི་རྣམ་པ་ཕྱོགས་བཅུ་དུས་བཞིར་དགོད་པར་བཞེད་ནས་སྐུ་གསུང་ཐུགས་བླ་མའི་དབྱིངས་ནས་འདི་དག་ཕྱུང་ངོ༌། །དང་པོ་བླ་མའི་ལུང་བསྟན་པ། །མཚོན་དུ་མེད་པའི་བྱང་ཆུབ་སེམས།།<line/>
ཡེ་ཤེས་སྙིང་པོ་གསལ་བ་དག །སྒོམ་པ་རྣམ་གསུམ་དུས་གཅིག་རྫོགས། །བྱང་ཆུབ་སེམས་ཀྱི་ཐིག་ལེ་ལ། །མ་བཀག་ལྷུན་གྱིས་རྫོགས་པས་ན། །དེ་ནི་ཐིག་ལེ་ཆེན་པོའི་དོན། །དེ་ནི་དེ་<line/>
</page>
<page index="16" id="57A">༄༅། །བཞིན་ཉིད་ཀྱི་དབྱིངས། །དེ་ནི་ཀུན་དུ་སྣང་བའི་ངང༌། །དེ་ནི་རྒྱུ་ཡི་རིམ་པར་ལྡན་ཧོ། །གསང་བ་བླ་མའི་ཚིག་ཏུའོ། །གསང་བ་བླ་མའི་ངེས་དོན་ལས། །གསང་བ་གསུང་<line/>
གི་དཀྱིལ་འཁོར་གྲགས། །བྷྲུཾ་བི་ཤྭ་བི་ཤུདྡྷེ་བཛྲ་སྭྷའྷཱ། ཧཱུཾ་ཧཱུཾ་ཧཱུཾ་བཛྲ་ཙིཏྟ་ཨོཾ། །ཨ་ཨ་ཨ་བཛྲ་པ་ཏ་ས་མ་ཡ་ཨོཾ། ཧཱུཾ་བཛྲ་དྷྲྀ་ཀ། མུཾ་དྷཱ་ཏུ་ཨཱི་ཤྭ་རི། ཨོཾ་ཇི་ན་ཇི་ཀ །ལཱཾ་དྭེ་ཤ་ར་ཏི། སྭཱ་<line/>
རཏྣ་དྷྲྀཀ །མཱཾ་མོ་ཧ་ར་ཏི། ཨོཾ་ཨཱ་རོ་ལི་ཀ །པཱཾ་རཱ་ག་ར་ཏི། ཧ་པྲཛྙཱ་དྷྲྀཀ། ཏཱཾ་བཛྲ་ར་ཏི། ཀྵི་ཧི་རཱ་ཛཱ་ཡ། ཧཱུཾ་ལཱ་སེ་ས་མ་ཡ་སྟྭཾ། ཏྲཾ་ཨ་གརྦྷ་ཡ། ཏྲཾ་མཱ་ལེ་ས་མ་ཡ་ཧོ། ཧྲཱིཿཧ་ཧོ་པདྨ་བནྡྷ་<line/>
མ༑ ཧྲཱིཿགཱི་ཏི་ར་ཧོཿ། ཧཾ་ཛི་ཀུ་རུ་པ་ན་ཧྲཱིཿ། ཨཱ་ནྲྀ་ཏྱ་རཱ་ག་ཡཱ་མི། མཻ་དྷ་རྀ་ཎ་སྭཱིཧཱ། ཛཿདྷུ་པེ་པྲ་བེ་ཤ། ཐླྷིཾ་ནི་ས་ར་མ་བཱ་ཡ་སྭཱཧཱ། ཧཱུཾ་པུཥྤ་ཨ་བཻ་ཤ། ཧཱུཾ་ས་རཱ་ཛཱ་ཡ་སྭཱཧཱ། བཾ་དྷུ་པི་<line/>
སུ་ཀྵ་ཎི། མཱུཾ་ཤྲཱི་ཨཱ་རཾ་གཱ་ཡ་སྭཱཧཱ། ཧོཿགནྡྷེ་ཙིཏྟ། ཨོཾ་མུ་ཎེ་ཀྲྀ་སྭཱ་ཧཱ། ཨོཾ་མུ་ཎེ་ཧཱུཾ་དྲུཾ་སྭཱཧཱ། ཨོཾ་མུ་ཎེ་པྲཾ་སྭཱཧཱ། ཨོཾ་མུ་ནེ་སྲུཾ་སྭཱཧཱ། ཨོཾ་མུ་ནེ་ཀྵཾ་སྭཧཱ། ཨོཾ་མུ་ནེ་ཡེ་སྭཱཧཱ། ཧཱུཾ་ཡ་མཱནྟ་ཀྲྀཏ་<line/>
ཕཊ༑ ཨོཾ་མཧཱ་བཛྲ་དྷ་ར་མ་ཧཱ་ཀྲོ་དྷི་ཤྭ་རི་ཛྭ་ལ་ནི་ཧཱུཾ་ཕཊ། ཧཱུཾ་པྲཛྙཱ་ནྟ་ཀྲིཏ་ཕཊ། ཨོཾ་མཧཱ་རཏྣ་དྷ་ར་མཧཱ་ཀྲོ་དྷི་ཤྭ་རི་ཛྭ་ལ་ནི་ཧཱུཾ་ཕཊ། ཧཱུཾ་པདྨཱ་ནཏ་ཀྲིཏ་ཧཱུཾ་ཕཊ། ཨོཾ་མཧཱ་པདྨ་དྷ་ར་<line/>
མ་ཧཱ་ཀྲོ་དྷི་ཤྭ་རི་ཛྭ་ལ་ནི་ཧཱུཾ་ཕཊ། ཨོཾ་བིགྷཱནྟ་ཀྲིཏ་ཧཱུཾ་ཕཊ། ཨོཾ་མཧཱ་ཀརྨ་དྷ་ར་མ་ཧཱ་ཀྲོ་དྷི་ཤྭ་རི་ཛྭ་ལ་ནི་ཧཱུཾ་ཕཊ། ཨོཾ་ཨེ་ཧྱེ་ཧི་བྷ་ག་ཝཱ་ན། མཧཱ་ཀཱ་རུ་ཎི་ཀ་དྲྀ་ཤྱ་ཧོཿ། ས་མ་སྟྭཾ། ཛཿཧཱུཾ་བཾ་<line/>
</page>
<page index="17" id="57B">ཏོ་[?]<span class="conversion-problem" title="128: Cannot convert ACIP {:} because A: is a &quot;vowel&quot; without an associated consonant.">:</span>། ཨོཾ་ཨཱཾཿཧཱུཾ་སྭཱཧཱ། བཛྲ་ས་མ་ཡ། བཛྲ་ས་མ་ཡ། བཛྲ་ས་མ་ཡ། བཛྲ་ས་མ་ཡ། བཛྲ་ས་མ་ཡ། ཨོཾ་ཨཱཿཧཱུཾ་སྭཱཧཱ། ཨོཾ། ཡེ་ཤེས་རྒྱལ་པོ་སྐུ་གསུང་ཐུགས། །ཡོན་ཏན་འཕྲིན་ལས་རྨད་པོ་ཆེ། །<line/>
སྐྱོན་བྲལ་བྱང་ཆུབ་སེམས་ཆེན་པོ། །དེ་ཉིད་དུ་ནི་མཉམ་སྦྱོར་བས། །ཕྱག་རྒྱ་བླ་མར་བདག་སྦྱོར་ཅིག། །ཨོཾ་བཛྲ་ས་མ་ཡ་ཧཱུཾ། ཨོཾ་བཛྲ་ས་མ་ཡ་སྟྭཾ། བཛྲ་ས་མ་ཡ་ཧཱོཿ། ཛཿཧཱུཾ་བཾ་ཧོཿ། ཞེས་<line/>
གསུངས་པས། །གསུང་གི་དཀྱིལ་འཁོར་བླ་མ་ཆེན་པོས་འཇིག་རྟེན་དྲུག་གི་ཕྱོགས་བཅུ་ཐམས་ཅད་དུ་གྲགས། རབ་ཏུ་གྲགས། ཀུན་ཏུ་གྲགས་སོ། །གྲགས་པས་སྣོད་བཅུད་ཀྱི་འཇིག་རྟེན་<line/>
ཐམས་ཅད་ཀྱི་དཀྱིལ་འཁོར་བླ་མ་ཆེན་པོས་ཁྱབ་པར་གྱུར་ཏོ། །དེ་ནས་ཡང་ཡེ་ཤེས་རྒྱལ་པོ་སྟངས་དཔྱལ་དག་གཉིས་སུ་མེད་པར་རོལ་པ་མཛད་པ་བླ་མ་ལ་ཐིམ་པར་གྱུར་ཏོ། །དེ་ནས་ཡེ་<line/>
ཤེས་རྒྱལ་པོ་དེ་ཉིད་དང་བྱིན་བསྡུ་བ་ཞེས་བྱ་བ་འདི་སྐུ་གསུང་ཐུགས་རྡོ་རྗེ་ལས་བྱུང་ངོ༌། །ཨོཾ། ཆོས་དབྱིངས་མཉམ་པ་ཆེན་པོ་ལས། །ཡེ་ཤེས་གསལ་བ་རྣམ་པར་དག །ཆོས་ཀྱི་དབྱིངས་<line/>
ཀྱི་ཡེ་ཤེས་ཀྱིས། །སྐྱེ་མེད་ཆོས་ལ་དབང་སྒྱུར་ཤོག །ཨོཾ་མཧཱ་གུ་ཧྱ་མ་ཤཱུ་ནྱ་ཏ་དྷརྨ་ཛྙཱ་ན་སྭ་བྷཱ་བ་ཨཱཏྨ་ཀོཉཧཾ། ཧཱུཾ། དག་ཅིང་གསལ་བའི་རང་བཞིན་ཏེ། །སྐྱོན་མེད་སེམས་ཉིད་<line/>
རིན་པོ་ཆེ། །མེ་ལོང་ལྟ་བུའི་ཡེ་ཤེས་ཀྱིས། །སྲིད་བ་གསུམ་ལ་དབང་སྒྱུར་ཤོག །ཨོཾ་མ་ཧཱ་གུ་ཧྱ་མཧཱ་ཨཱ་དཪྴ་ཛྙཱ་ན་བཛྲ་སྭཱ་བྷ་བ་ཨཱཏྨ་ཀོཉཧཾ། སྭཱཾ། ཁམས་གསུམ་རེ་སྐོང་རྒྱལ་པོ་<line/>
</page>
<page index="18" id="58A">༄༅། །སྟེ༑ ༑ཡིད་བཞིན་རིན་ཆེན་གཏེར་གྱི་མཆོག །མཉམ་པ་ཉིད་ཀྱི་ཡེ་ཤེས་ཀྱིས། །འགྲོ་བ་རེ་སྐོང་རྒྱལ་པོར་ཤོག །ཨོཾ་མྷཱ་གུ་ཧྱ་མ་ཧཱ་གུ་ཧྱ་མ་ཧཱ་ས་མནྟ་ཨ་བེ་ཤ་ཛྙཱ་ན་<line/>
བཛྲ་སྭ་བྷཱ་བ་ཨཱཏྨ་ཀོཉཧཾ། ཉེས་པའི་སྐྱོན་བྲལ་དྲི་མ་མེད། །སྐྱེ་འགག་མེད་པའི་དངོས་གྲུབ་སྟེ། །སོ་སོར་རྟོག་པའི་ཡེ་ཤེས་ཀྱིས། །སྲིད་གསུམ་ཉེས་དམིགས་སེལ་བར་<line/>
ཤོག །ཨོཾ་མཧཱ་གུ་ཧྱ་མ་ཧཱ་པྲ་ཏི་པྲ་བེ་ཤ་ཛྙཱ་ན་བཛྲ་སྭཱ་བྷཱ་བ་ཨཏྨ་ཀོཉཧཾ། ཧཱ། དབྱིངས་ཀྱི་དཀྱིལ་འཁོར་མཐར་ཕྱིན་ཅིང༌། །གྲུབ་པ་ལས་ཀྱི་བྱེ་བྲག་ལས། །བྱ་བ་ནན་ཏན་<line/>
ཡེ་ཤེས་ཀྱིས། །སྐྱེ་འགྲོ་དབྱིངས་སུ་སྒྲོལ་བར་ཤོག། ཨོཾ་མཧཱ་གུ་ཧྱ་མ་ཧཱ་ཀྲིཏ་ཨ་ནུཥྛཱ་ན་ཛྙཱ་ན་བཛྲ་སྭ་བྷཱ་བ་ཨཏྨ་ཀོཉྷཾ། ཨ་ནི་སྟོང་དང་མི་སྟོང་གཉིས། །དབུ་མ་ལ་ཡང་<line/>
མི་གནས་ཤིང༌། །སྟོང་པ་ཆེན་པོའི་ཡེ་ཤེས་ཀྱིས། །མི་འགྱུར་དབྱིངས་ལ་དབང་སྒྱུར་ཤོག །ཨོཾ་མཧཱ་གུ་ཧྱ་མཧཱ་ཨ་བེ་ཤ་ཤུནྱཱ་ཏཱ་ཛྙཱ་ན་བཛྲ་སྭཱ་བྷཱ་བ་ཨཱཏྨ་ཀོཉྷཾ། ཨོཾ། བདེ་<line/>
གཤེགས་སྐུ་ཡི་ངོ་བོ་ལས། །མི་ཤིགས་རྡོ་རྗེ་རྒྱལ་བའི་གཙོ། །སྔགས་དང་ཕྱག་རྒྱར་ལྡན་པ་ཡིས། །རྡོ་རྗེ་སྐུ་ཡི་གཙོ་བོར་ཤོག། ཨོཾ་མཧཱ་གུ་ཧྱ་སརྦ་ཏ་ཐཱ་ག་ཏ་ཀཱ་ཡ་བཛྲ་སྭ་<line/>
བྷཱ་བ་ཨཱཏྨ་ཀོཉྷཾ། ཨཾ། བདེ་གཤེགས་གསུང་གི་ངོ་བོ་ལས། །མི་ཤིངས་རྡོ་རྗེ་ཆོས་ཀྱི་དབྱིངས། །སྔགས་དང་ཕྱག་རྒྱར་ལྡན་པ་ཡིས། །རྡོ་རྗེ་གསུང་གི་ངོ་བོར་ཤོག། ཨོཾ་མཧཱ་<line/>
</page>
<page index="19" id="58B">གུ་ཧྱ་སརྦ་ཏ་ཐཱ་ག་ཏ་བཱ་ཀ་བཛྲ་སྭ་བྷཱ་བ་ཨཱཏྨ་ཀོཉྷཾ། ཧཱུཾ། བདེ་གཤེགས་ཐུགས་ཀྱི་གཙོ་བོ་ལས། །མི་ཤིགས་རྡོ་རྗེ་རྡོ་རྗེའི་ཐུགས། །སྔགས་དང་ཕྱག་རྒྱ་ར་ལྡན་པ་ཡིས། །རྡོ་རྗེ་ཐུགས་<line/>
ཀྱིས་བྱིན་རློབས་ཤོག །ཨོཾ་མཧཱ་གུ་ཧྱ་སརྦ་ཏ་ཐཱ་ག་ཏ་ཙིཏྟ་བཛྲ་སྭ་བྷཱ་པ་ཨཱཏྨ་ཀོཉྷཾ། སྭའཾ། མི་འགྱུར་བ་ཡི་ཞིང་ཁམས་ནས། །མ་བསྐྱེད་པ་ཡི་འབྲས་བུ་ལགས། །མ་བསགས་པ་ཡི་<line/>
ལོངས་སྤྱོད་འབྱུང༌། །ཅིར་ཡང་འགྲུབ་པའི་ཡེ་ཤེས་ཀྱིས། །རང་དབང་ཐབས་ཀྱིས་སྒྱུར་པར་ཤོག །སྭཾ་མཧཱ་གུ་ཧྱ་སརྦ་ཏ་ཐཱ་ག་ཏ་མཧཱ་བུ་ཛ་བཛྲ་སྭ་བྷཱ་བ་ཨཱཏྨ་ཀོཉྷཾ་ཞེས་གསུངས་པས་གསལ་<line/>
ལ་འབར་བས་ཐིམ་པར་གྱུར་ཏོ། །ཨེ་མ་ངོ་མཚར་རབ་འབྱམས་ཀྱི། །ངོ་མཚར་ཡ་མཚན་གསང་བའི་ཆོས། །སྒྲ་དང་མིང་ཚིག་ཀུན་ལས་འདས། །སྣ་ཚོགས་སྒྲ་རྣམས་དབྱིངས་སུ་གསལ།<line/>
གསུང་གཅིག་ཡན་ལག་དཀྱིལ་འཁོར་ནི། །བསམ་གྱིས་མི་ཁྱབ་ཁྱབ་མཆོག་དབྱིངས། །ཐམས་ཅད་གསུང་གི་ཕྱག་རྒྱ་མཆོག །ཧོ། གསང་བའི་སྙིང་པོ་ངེས་པའི་བླ་མ་ཆེན་པོ་ལས། དཀྱིལ་<line/>
འཁོར་བསྡུ་བ་དང་གསང་སྔགས་ཀྱི་ལེའུ་སྟེ་བཞི་པའོ།། །།དེ་ནས་ཡེ་ཤེས་རྒྱལ་པོ་དེ་ཉིད་དེ་བཞིན་གཤེགས་པ་ཐམས་ཅད་ཀྱི་ཡན་ལག་ཐམས་ཅད་དཀྱིལ་འཁོར་བླ་མར་<line/>
ལྷུན་གྱིས་གྲུབ་པའི་དགོངས་བརྩེར་ཆིབ་ནས་རྡོ་རྗེ་བླ་མའི་ཚིག་འདི་ཆེད་དུ་གསུངས་སོ། །སྒྱུ་འཕྲུལ་དྲ་བས་མངོན་རྫོགས་པའི། །ཐམས་ཅད་བྱང་ཆུབ་མཆོག་གི་རྒྱ། །གསང་བ་དེ་ཉིད་ངེས་<line/>
</page>
<page index="20" id="59A">༄༅། །པ་ཡི༑ ༑སྙིང་པོ་ཕྱག་རྒྱ་འདའ་དཀའ་འོ། །མི་བསྐྱོད་ཉི་མའི་དཀྱིལ་ཡི་གེ །རིན་ཆེན་ཟླ་བའི་དཀྱིལ་ཡི་གེ །ལྔ་གཉིས་ཟུང་དུ་སྤྲོས་པ་ལས། །སྦྱར་བའི་ཕྱག་རྒྱ་<line/>
འབྱུང་བའི་རྒྱུ། །ཧཱུཾ་དང་མུཾ་གཉིས་རྩེ་སྦྱར་ཏེ། །འབྲུ་བརྒྱད་བསྣོལ་ནས་ཐུགས་ཀར་བཀན། །རྒྱལ་བ་ཀུན་དང་མཉམ་སྦྱོར་བ། །བདེ་བ་ཆེན་པོ་སྦྱིན་པའི་རྒྱ། །འབྲུ་བཞི་སྤས་<line/>
ནས་ཐུགས་ཀར་བཀན། །ཧཱུཾ་བསྒྲེང་རྩེ་མོར་རྡོ་རྗེ་འབར། །ཟླ་བརྟུལ་འབྲུ་སྦས་དྲིལ་གསིལ་ཅིང༌། །འཁྲིལ་བའི་ཚུལ་གྱིས་ཆོས་ལ་བརྟན། །འབྲུ་བཞི་སྦས་ནས་ཐུགས་ཀར་<line/>
བཀན༑ ༑མུཾ་བསྒྲེང་རྩེ་མོར་དྲིལ་གསིལ་འབར། །ཉི་མ་འབྲུ་ལྔས་ལས་སུ་འཁྲིལ། །བཏུད་དེ་འཛུམ་པའི་མདངས་ཀྱིས་བལྟ། །འཁོར་ལོ་འབར་བའི་ལྟེ་དབུས་ན། །སྟོན་པ་རྡོ་རྗེ་<line/>
སེམས་དཔའ་དག །ཡུམ་མཆོག་ཡངས་མའི་སྦྱན་དང་ནི། །གཉིས་མེད་དབྱིངས་ཀྱི་ངང་དུ་འཁྲིལ། །འབྲུ་བཞི་སྤས་ནས་ཐུགས་ཀར་བཀན། །ཨོཾ་བསྒྲེང་རྩེ་མོར་འཁོར་ལོ་འབར།།<line/>
ཟླ་བཏུལ་འབྲུ་སྦས་དྲིལ་གསིལ་ཅིང༌། །འཁྲིལ་བི་འཚུལ་གྱིས་ཆོས་ལ་བརྟན། །འབྲུ་བཞི་སྦས་ནས་ཐུགས་ཀར་བཀན། །ལཾ་བསྒྲེང་རྩེ་མོར་དྲིལ་གསིལ་འབར། །ཉི་མ་འབྲུ་ལྔ་ལས་སུ་<line/>
འཁྲིལ༑ ༑བཏུད་དེ་འཛུམ་པའི་མདངས་ཀྱིས་བལྟ། །ཤར་གྱི་འཁོར་ལོའི་རྩིབས་སྟེང་ན། །བདེ་གཤེགས་རྣམ་པར་སྣང་མཛད་དག །ཡུམ་མཆོག་ཀུན་དུ་བཟང་མོ་དང༌། །གཉིས་མེད་<line/>
</page>
<page index="21" id="59B">དབྱིངས་ཀྱི་ངང་དུ་འཁྲིལ། །འབྲུ་བཞི་སྦས་ནས་ཐུགས་ཀར་བཀན། །སྭ་རྩེ་འབར་བ་རིན་པོ་ཆེ། །ཟླ་བཏུལ་འབྲུ་སྦས་དྲིལ་གསིལ་ཞིང༌། །འཁྲིལ་པའི་ཚུལ་གྱིས་ཆོས་ལ་<line/>
བརྟན༑ ༑འབྲུ་སྦས་བཞི་ནས་ཐུགས་ཀར་བཀན། །མཾ་བསྒྲེང་རྩེ་མོར་དྲིལ་གསིལ་འབར། །ཉི་མ་འབྲུ་ལྔས་ལས་སུ་འཁྲིལ། །བཏུད་དེ་འཛུམ་པའི་མདངས་ཀྱིས་བལྟ། །ལྷོ་<line/>
ཕྱོགས་འཁོར་ལོའི་རྩིབས་སྟེང་ནས། །བདེ་གཤེགས་རིན་ཆེན་འབྱུང་ལྡན་དག །ཡུམ་མཆོག་ཁམས་གསུམ་བྱམས་མ་དང༌། །གཉིས་མེད་དབྱིངས་ཀྱི་ངང་དུ་འཁྲིལ། །<line/>
འབྲུ་སྦས་བཞི་ནས་ཐུགས་ཀར་བཀན། །ཨོཾ་བསྒྲེང་རྩེ་མོར་པདྨ་འབར། །ཟླ་བཏུལ་འབྲུ་སྦས་དྲིལ་གསིལ་ཞིང༌། །འཁྲིལ་བའི་ཚུལ་གྱིས་ཆོས་ལ་བརྟན། །འབྲུ་བཞི་སྦས་ནས་<line/>
ཐུགས་ཀར་བཀན། །པཾ་བསྒྲེང་རྩེ་མོར་དྲིལ་གསིལ་འབར། །ཉི་མ་འབྲུ་ལྔས་ལས་སུ་འཁྲིལ། །བཏུད་དེ་འཛུམ་པའི་མདངས་ཀྱིས་བལྟ། །ནུབ་ཕྱོགས་འཁོར་ལོའི་རྩིབས་སྟེང་ན། །བདེ་<line/>
གཤེགས་སྣང་བ་མཐའ་ཡས་དག །ཡུམ་མཆོག་ན་བཟའ་དཀར་མོ་དང༌། །གཉིས་མེད་དབྱིངས་ཀྱི་ངང་དུ་འཁྲིལ། །འབྲུ་བཞི་སྦས་ནས་ཐུགས་ཀར་བཀན། །ཧ་བསྒྲེང་རྩེ་མོར་རལ་གྲི་<line/>
འབར༑ ༑ཟླ་བཏུལ་འབྲུ་སྦས་དྲིལ་གསིལ་ཞིང༌། །འཁྲིལ་བའི་ཚུལ་གྱིས་ཆོས་ལ་བརྟན། །འབྲུ་བཞི་སྦས་ནས་ཐུགས་ཀར་བཀན། །ཏྲཱཾ་བསྒྲེང་རྩེ་མོར་དྲིལ་གསིལ་འབར། །ཉི་མ་འབྲུ་<line/>
</page>
<page index="22" id="60A">༄༅། །ལྔའི་ལས་སུ་འཁྲིལ། །བཏུད་དེ་འཛུམ་པའི་མདངས་ཀྱིས་བལྟ། །བྱང་ཕྱོགས་འཁོར་ལོའི་རྩིབས་སྟེང་ན། །བདེ་གཤེགས་དོན་ཡོད་གྲུབ་པ་དང༌། །<line/>
ཡུམ་མཆོག་དམ་ཚིག་སྒྲོལ་མ་དང༌། །གཉིས་མེད་དབྱིངས་ཀྱི་ངང་དུ་འཁྲིལ། །རིན་ཆེན་མྱུ་གུ་གཡས་ཕྱོགས་ན། །སྒེག་ཅིང་འགྱིང་བ་གཡོན་ཕྱོགས་ན། །ས་སྙིང་དཀར་<line/>
པོ་རྡོ་རྗེའི་རིགས། །ཡུམ་མཆོག་དཀར་མོ་སྒེག་ཆེན་དང༌། །དཀྱིལ་འཁོར་བར་ཁྱམས་ཤར་ཕྱོགས་ན། །གཉིས་མེད་དབྱིངས་ཀྱི་ངང་དུ་འཁྲིལ། །རལ་གྲི་འབྱིན་པ་གཡས་<line/>
ཕྱོགས་ན། །ཕྲེང་བ་བགྲང་བ་གཡོན་ཕྱོགས་ན། །དཀྱིལ་འཁོར་བར་ཁྱམས་ལྷོ་ཕྱོགས་ན། །ནམ་སྙིང་སེར་པོ་རིན་ཆེན་རིགས། །ཡུམ་མཆོག་དཔལ་གྱི་ཕྲེང་བ་དང༌། །གཉིས་<line/>
མེད་དབྱིངས་ཀྱི་ངང་དུ་འཁྲིལ། །པདྨ་དཀར་པོ་གཡས་ཕྱོགས་ན། །པི་ཝང་འགྱེད་པ་གཡོན་ཕྱོགས་ན། །དཀྱིལ་འཁོར་བར་ཁྱམས་ནུབ་ཕྱོགས་ན། །སྤྱན་རས་ལེ་བརྒན་པདྨ་<line/>
རིགས༑ ༑ཡུམ་མཆོག་ཆོས་ཀྱི་དབྱིངས་མཁན་དང༌། །གཉིས་མེད་དབྱིངས་ཀྱི་ངང་དུ་འཁྲིལ། །རྡོ་རྗེ་རྩེ་ལྔ་གཡས་ཕྱོགས་ན། །གར་གྱི་ཅོད་པན་གཡོན་ཕྱོགས་ན། །དཀྱིལ་འཁོར་<line/>
བར་ཁྱམས་བྱང་ཕྱོགས་ན། །ཕྱག་ན་མཐིང་ག་ལས་ཀྱི་རིགས། །ཡུམ་མཆོག་གར་གྱི་ཅོད་པན་ནང༌། །གཉིས་མེད་དབྱིངས་ཀྱི་ངང་དུ་འཁྲིལ། །མཛེས་པའི་ཀླུ་ཤིང་གཡས་<line/>
</page>
<page index="23" id="60B">ཕྱོགས་ན། །བདུག་སྤོས་འདྲེན་པ་གཡོན་ཕྱོགས་ན། །དཀྱིལ་འཁོར་བར་ཁྱམས་ཤར་ལྷོ་ན། །བྱམས་པ་དཀར་སེར་བདེ་གཤེགས་རིགས། །ཡུམ་མཆོག་བདུག་པའི་སྤྲིན་འཕྲོ་དང༌། །<line/>
གཉིས་མེད་དབྱིངས་ཀྱི་ངང་དུ་འཁྲིལ། །གསེར་གྱི་འཁོར་ལོ་གཡས་ཕྱོགས་ན། །མེ་ཏོག་འཐོར་བ་གཡོན་ཕྱོགས་ན། །དཀྱིལ་འཁོར་བར་ཁྱམས་ལྷོ་ནུབ་ན། །སྒྲིབ་སེལ་དམར་<line/>
སེར་རིན་ཆེན་རིགས། །ཡུམ་མཆོག་མེ་ཏོག་ཆར་འབེབས་དང༌། །གཉིས་མེད་དབྱིངས་ཀྱི་ངང་དུ་འཁྲིལ། །རིན་ཆེན་སྙེ་མ་གཡས་ཕྱོགས་ན། །སྒྲོན་མ་འདེགས་པ་གཡོན་ཕྱོགས་ན།།<line/>
དཀྱིལ་འཁོར་བར་ཁྱམས་ནུབ་བྱང་ན། །ཀུན་བཟང་དམར་ལྗང་ལས་ཀྱི་རིགས། །ཡུམ་མཆོག་གསལ་བའི་སྒྲོལ་མ་དང༌། །གཉིས་མེད་དབྱིངས་ཀྱི་ངང་དུ་འཁྲིལ། །ཨུཏྤལ་སྔོན་པོ་གཡས་<line/>
ཕྱོགས་ན། །ཙནྡན་འཐོར་བ་གཡོན་ཕྱོགས་ན། །དཀྱིལ་འཁོར་བར་ཁྱམས་བྱང་ཤར་ན། །འཇམ་དཔལ་དཀར་ལྗང་རྡོ་རྗེའི་རིགས། །ཡུམ་མཆོག་ཙནྡན་ཆར་འབེབས་དང༌། །གཉིས་མེད་<line/>
དབྱིངས་ཀྱི་ནང་དུ་འཁྲིལ། །ཐུབ་དྲུག་ཕྱག་རྒྱ་ཆེན་པོ་ནི། །རྒྱུད་དྲུག་གནས་ནས་འདྲེན་པ་སྟེ། །གསེག་པར་ཕྱག་རྒྱ་ཚུལ་འཛིན་པས། །སྐུ་མདོག་སེར་པོས་མི་རྣམས་འདྲེན། །པི་ཝང་ཕྱག་རྒྱ་ཚུལ་<line/>
འཛིན་པས། །སྐུ་མདོག་དཀར་པོ་ལྷ་རྣམས་འདྲེན། །གོ་ཆ་མདུང་ཐུང་ཕྱག་རྒྱ་ཡིས། །སྐུ་མདོག་མཐིང་ནག་ལྷ་མིན་འདྲེན། །རིན་ཆེན་འབར་བའི་ཕྱག་རྒྱ་ཡིས། །སྐུ་མདོག་སྔོན་པོ་ཡི་དྭག་<line/>
</page>
<page index="24" id="61A">༄༅། །འདྲེན༑ ༑པོ་ཏི་བརྩེགས་པའི་ཕྱག་རྒྱ་ཡིས། །སྐུ་མདོག་སེར་ནག་བྱོལ་སོང་འདྲེན། །མེ་འབར་ཆུ་འབེབས་ཕྱག་རྒྱ་ཡིས། །སྐུ་མདོག་སྔོན་པོ་དམྱལ་བ་འདྲེན་<line/>
སྒོ་བཞི་ཕྱག་རྒྱ་ཚུལ་གནས་པ། །རྡོ་རྗེ་གནོད་པ་གཡས་ཕྱོགས་ན། །ལྕགས་ཀྱུ་འཕེན་པ་གཡོན་ཕྱོགས་ན། །སྟོབས་ཆེན་ཁྲོ་བོ་ཆེན་པོ་ཡང༌། །ཡུམ་མཆོག་རྡོ་རྗེ་ལྕགས་ཀྱུ་དང་<line/>
གཉིས་མེད་དབྱིངས་ཀྱི་ངང་དུ་འཁྲིལ། །ཎྲྀ་མགོ་གདེངས་པ་གཡས་ཕྱོགས་ན། །ཞགས་པ་འཕེན་པ་གཡོན་ཕྱོགས་ན། །ཁྲོ་ཆེན་གཤིན་རྗེ་གཤེད་པོ་ཡང༌། །ཡུམ་མཆོག་རྡོ་<line/>
རྗེ་ཞགས་པ་དང༌། །གཉིས་མེད་དབྱིངས་ཀྱི་ངང་དུ་འཁྲིལ། །སྤྲུལ་མགོ་གདེངས་པ་གཡས་ཕྱོགས་ན། །ལྕགས་སྒྲོག་སྡོམ་པ་གཡོན་ཕྱོགས་ན། །ཁྲོ་ཆེན་རྟ་མགྲིན་དཔའ་བོ་དང༌། །<line/>
ཡུམ་མཆོག་རྡོ་རྗེ་ལྕགས་སྒྲོག་དང༌། །གཉིས་མེད་དབྱིངས་ཀྱི་ངན་དུ་འཁྲིལ། །རྒྱ་གྲམ་གནོན་པ་གཡས་ཕྱོགས་ན། །དྲིལ་བུ་འཁྲོལ་བ་གཡོན་ཕྱོགས་ན། །ཁྲོ་ཆེན་བདུད་རྩི་འཁྱིལ་<line/>
བ་ཡང༌། །ཡུམ་མཆོག་རྡོ་རྗེ་དྲིལ་འཁྲོལ་དང༌། །བྱང་གི་སྒོ་ནས་དབྱིངས་སུ་འཁྲིལ། །ཀུན་བཟང་མཉམ་གཞག་ཡེ་ཤེས་འཕྲོ། །ཡུམ་འགྱུར་མཉམ་རྫོགས་པདྨའི་དཀྱིལ། །<line/>
གཉིས་མེད་དབྱིངས་ཀྱི་གསང་ཆེན་སྤྲོ། །བདེ་མཆོག་ངོ་མཚར་ཐུགས་ཀྱི་དཀྱིལ། །སྤྲོ་བསྡུ་རྡོ་རྗེ་ཐལ་མོ་དག། །བསྒྱུར་བས་རང་སེམས་ཡེ་ཤེས་གསལ། །དེ་ཉིད་ཤེས་རབ་ཐབས་<line/>
</page>
<page index="25" id="61B">སུ་རྫོགས། །རྒྱུ་འཕྲུལ་དྲ་བ་ངེས་པའི་བླ་མ་ཆེན་པོ་ལས། ཕྱག་རྒྱ་སྤྲོས་པའི་ལེའུ་སྟེ་ལྔ་པའོ།། །།དེ་ནས་ཡེ་ཤེས་རྒྱལ་པོ་དེ་རྡོ་རྗེ་བཀོད་པའི་གསང་བའི་དམ་ཚིག་རྒྱན་རྣམ་པར་<line/>
སྤྲོས་པའི་དགོངས་པ་ལ་གཅིག་ཆར་བཞུགས་ཏེ་རྡོ་རྗེ་གསང་བའི་ཚིག་འདི་བརྗོད་དོ། །ཤིན་ཏུ་ཕྲ་བའི་ཏིང་འཛིན་མཆོག །དཔེ་དང་ཚད་དུ་མི་གཟུང་ཞིང༌། །གཞལ་ཡས་ཕྱག་<line/>
རྒྱ་ལ་སོགས་ཏེ། །མཚོན་དུ་མེད་ལ་སྣང་བར་བསྒོམ། །ཤིན་ཏུ་ཕྲ་བས་རྣམ་སྦྱངས་ཏེ། །རིག་པས་རྒྱ་ཁྱོན་ཚད་མེད་པ། །གཞལ་ཡས་ཕྱག་རྒྱ་ལ་སོགས་པའི། །མཚོན་དུ་<line/>
མེད་ལ་སྣང་བར་བསྒོམ། །ཕྱི་ནང་གསང་བའི་མཆོད་པ་དང༌། །ཚོགས་ཆེན་གཉིས་ལས་འགྲུབ་པ་ཡི། །འདོད་པ་ལྔ་ཡི་ཡོན་ཏན་རྣམས། །ནམ་མཁའི་མཐའ་དང་མཉམ་<line/>
རྫོགས་ཏེ། །རགས་དང་ཕྲ་དང་འབྲིང་ལ་སོགས། །ཇི་ལྟར་འདོད་པ་རང་གར་བྱ། །ཙ་ཀ་ལི་དང་ཚོན་རྩི་དག །བྱ་དང་མི་བྱ་མེད་པས་ན། །དེ་ལ་དགག་པར་མ་གསུངས་སོ། །<line/>
འགྲོ་དོན་འཚམ་པ་དེ་བཞིན་ཏེ། །སྣ་ཚོགས་མཆོད་པས་རྒྱས་པར་མཆོད། །བདག་ཉིད་ཆེན་པོས་མཆོད་པ་ཡིས། །སངས་རྒྱས་དཀྱིལ་འཁོར་མ་ལུས་མཉེས། །སྲིད་གསུམ་འགྲོ་བ་<line/>
མ་ལུས་ཀུན། །དགའ་བ་ཆེན་པོས་ཚིམ་པ་ཡིན། །སྒྱུ་འཕྲུལ་དྲ་བའི་དགོངས་པ་ཡིས། །རྒྱལ་བའི་དཀྱིལ་འཁོར་མ་ལུས་དང༌། །རིགས་དྲུག་འགྲོ་བ་མངོན་དུ་འགྱུར། །ལུས་ངག་སེམས་<line/>
</page>
<page index="26" id="62A">༄༅། །དང་ཆོས་ཐམས་ཅད། །གང་ན་འང་ཡོད་པ་མ་ཡིན་ཏེ། །རྣམ་དག་ཡེ་ཤེས་སྦྱོར་བ་ཡིས། །དབྱིངས་ལ་དབྱིངས་ཉིད་སྒོམ་པ་ཡིས། །ཀུན་བྱས་དབང་ཕྱུག་<line/>
རིག་པས་འཇུག །དེ་ནས་དད་ལྡན་གུས་འཇུག་པ། །དེ་ནས་རིགས་ཀྱི་བུ་མཆོག་དེས། །རྒྱལ་སྲིད་དང་ནི་རང་གི་ལུས། །བུ་དང་ཆུང་མ་ནོར་གྱི་དབྱིག །རབ་ཏུ་གཅེས་དང་ཡིད་<line/>
འཐད་དབུལ། །སྙིང་ཡང་ཡོན་གྱི་མཆོག་ཡིན་ཏེ། །བླ་མ་མཉེས་ཕྱིར་གུས་ལྡན་དབུལ། །དབང་ཕྱུག་ལོངས་སྤྱོད་ལྔས་མཆོད་ན། །དཀྱིལ་འཁོར་ཐམས་ཅད་མཉེས་པ་<line/>
ཡིན༑ ༑གསལ་བའི་དཀྱིལ་འཁོར་སྨོས་ཅི་དགོས། །སྐྱོན་རྣམས་མ་ལུས་ངེས་པ་འབྱང༌། །དད་ལྡན་བརྩོན་འགྲུས་བསྐྱེད་བྱས་ན། །ཕན་པའི་དབང་ནོད་ཐེག་ཚད་སྦྱིན། །དེས་<line/>
ན་དབང་ཕྱུག་རྒྱལ་པོ་ཡིས། །དབང་གི་རིམ་པ་རྣམས་བསྟན་ཏོ། །འགྲོ་ལ་ཕན་ཕྱིར་ལས་རྣམས་སྦྱིན། །གྲུབ་པ་ས་འཛིན་རྒྱལ་པོ་སྦྱིན། །མི་འགྱུར་རབ་འབྱམས་བདེ་ཆེན་ནོ། །<line/>
གང་འདོད་རིམ་གྱིས་སྦྱིན་པར་བྱ། །བློ་དང་ལྡན་པས་ཐེག་ཚད་ནོད། །ཡང་ན་སྲས་ཀྱི་དམ་པ་སྟེ། །ཆུད་མ་ཟོས་པར་རྫོགས་དབང་སྦྱིན། །སེམས་ཀྱི་རྣམ་པ་ཉིང་ཁུ་བླུད། །སྒོ་འབྱེད་བདེ་<line/>
བས་གྱེན་དུ་བསྐྱིལ། །དེ་ནས་དབང་ཕྱུག་ཆེན་པོ་དེས། །མི་འགྱུར་སྔོལ་[?] མར་སྐུ་བསྐྱོད་ཅིང༌། །སེམས་ཀྱི་ཐིག་ལེ་སྒོ་ཕྱེ་སྟེ། །ཚངས་པ་ཆེན་པོའི་དབྱངས་བཞེད་ནས། །གོ་འབྱེད་རྡོ་<line/>
</page>
<page index="27" id="62B">རྗེའི་ལྗགས་བརྐྱང་སྟེ། །དད་ལྡན་སྐྱེས་བུ་དབང་བསྐུར་པ། །རྫོགས་པ་ཆེན་པོའི་བདེ་དབང་ནི། །ཆེ་མཆོག་གོང་ན་མེད་པ་ན། །གསང་བའི་དབུ་རྒྱན་གྱི་དབང་དང༌། །ཐབས་མཁས་<line/>
བྱིན་རླབས་ཆེ་བས་ན། །ལས་རྣམས་ཀུན་གྱི་དབང་དང་ནི། །ཁམས་གསུམ་དབང་དུ་བསྡུས་པས་ནི། །སློབ་དཔོན་ཞལ་ཆབ་ཀྱི་དབང་ངོ༌། །ཧཱུཾ། ཐབས་མཁས་ཐུགས་རྗེའི་བྱིན་རླབས་<line/>
ཀྱིས། །རིགས་ཀྱི་བུ་མཆོག་དབང་བསྐུར་ཕྱིར། །གསང་བའི་དབུ་རྒྱན་འདི་བཅིངས་པས། །རིགས་ཀྱི་བུ་མཆོག་དེང་ཕན་ཆད། །འཇིག་རྟེན་ཆེ་བ་ཀུན་གྱི་བླ། །ཆེ་བའི་ཆེ་བ་<line/>
ཟིལ་གྱིས་གནོན། །སངས་རྒྱས་ཆེ་བའི་མཆོད་གནས་ནི། །རྣལ་འབྱོར་ཆེན་པོ་ཁྱོད་ཉིད་ཡིན། །ཨོཾ་སརྦ་ཏ་ཐཱ་ག་ཏོ་གུ་ཧྱ་བཛྲ་རཏྣ་མ་ཀུ་ཊཱ་ཏྲཱཾ། བཛྲ་གུ་ཧྱ་སིདྡྷི་ཧཱུཾ། ཧཱུཾ་ཐབས་<line/>
མཁས་བྱིན་རླབས་ཆེན་པོ་ནི། །སངས་རྒྱས་ཀུན་གྱི་ཐུགས་ཡིན་ཏེ། །བྱིན་རླབས་ཆེན་པོ་རྣམ་བཞི་པོ། །དབང་བསྐུར་གནང་ཕྱིར་གཏད་པས་ན། །རིགས་ཀྱི་བུ་མཆོག་དེང་ཕན་ཆད། །<line/>
སེམས་ཅན་ཀུན་ལ་སྙིང་བརྩེའི་ཕྱིར། །མུ་སྟེགས་རྟག་ཆད་ཡན་ཆད་ནས། །སངས་རྒྱས་ཀུན་གྱི་མཛད་སྤྱོད་ལ། ཁྱོད་ཀྱིས་མི་བྱ་གཅིག་ཀྱང་མེད། །རྡོ་རྗེ་སེམས་དཔའི་སྤྱོད་<line/>
པ་ཡིས། །སེམས་ཅན་ཀུན་གྱི་རེ་བ་བ་སྐོང༌། །ཨོཾ་ས་མ་ཡ་གུ་ཧྱ་ཨེ་བཾ་མ་ཡ་ཨ། སློབ་དཔོན་ཞལ་ཆབ་ཀྱི་དབང་ནི། །ཁམས་གསུམ་ཀུན་ལ་དབང་ཡིད་བཞིན་དུ་སྒྱུར་ཏེ། ཧཱུཾ། ང་<line/>
</page>
<page index="28" id="63A">༄༅། །ནི་རྒྱལ་བ་ཀུན་གྱི་བླ། །ཐིག་ལེ་བྱང་ཆུབ་སེམས་ཆེན་པོ། །ང་ནི་ཁྲོ་རྒྱལ་ཀུན་གྱི་རྗེ། །ཡེ་ཤེས་རོལ་པའི་འབྱུང་གནས་གཏེར། །ང་ནི་སྤྱི་དཔལ་བླ་ན་མེད། །སྐྱོན་བྲལ་ཐབས་ཀྱི་རྒྱལ་པོ་<line/>
ཡིན༑ ༑སེམས་ཀྱི་དཀྱིལ་ནས་དྲངས་པའི་ཆུ། །ཁྱེད་ཀྱི་ལྕེ་ལ་ཕབ་པ་འདི། །སྙིང་གི་དཀྱིལ་དུ་གཟུང་བར་བྱོས། །རིགས་ཀྱི་བུ་ཁྱོད་དེང་ཕན་ཆད། །རྡོ་རྗེ་སེམས་དཔའི་ཐུགས་མཆོག་ཟུང་<line/>
སངས་རྒྱས་ཀུན་གྱི་གཙོ་བོ་ཡིན། །བྱང་ཆུབ་སེམས་དང་མཉམ་པའི་ཕྱིར། །སེམས་དཔའ་ཀུན་གྱི་མཆོད་གནས་ཡིན། །རིགས་ཀྱི་བུ་ཁྱོད་དེང་ཕན་ཆད། །ཕྱི་དང་ནང་དང་གསང་བ་ཡི། །<line/>
བསྟན་པ་ཕྱི་ནང་ཟབ་མོ་ཀུན། །སེམས་ཀྱི་དཀྱིལ་དུ་བསྡུས་ནས་ཀྱང༌། །རྡོ་རྗེ་ལྕེ་ཡི་སྒོ་ཕྱེ་སྟེ། །བདུད་རྩི་སྨན་མཆོག་དམ་པ་འདིས། །དད་ལྡན་སྐྱེས་བུ་ངོམ་པར་བྱོས། །སེམས་ཀྱི་ཐིག་ལེ་<line/>
དཀྱིལ་འཁོར་དུ། །ཞི་ཁྲོ་འབྱམས་པའི་གཏེར་སྒོམས་ལ། །སྲིད་པ་གསུམ་ལ་དབང་སྒྱུར་ཅིག །དབང་ཅན་ཐམས་ཅད་བཀོལ་བར་བྱོས། །སྐྱེ་འགྲོ་ཀུན་ལ་སྙིང་བརྩེའི་ཕྱིར། །གདུལ་<line/>
བའི་ཕྱག་རྒྱ་འདི་ཡང་སྤྱོད། །དུས་གསུམ་རྩ་བ་གཅད་པར་བྱོས། །ཕྱི་ནང་སྣོད་བཅུད་རྣམ་པར་དག །རྣམ་དག་ཆེན་པོ་ཉིད་ཀྱི་ལམ། །བྱེད་སྤྱོད་ཐབས་ཚོགས་གཉིས་རྫོགས་པ། །འགྲོ་<line/>
དོན་བྱང་ཆུབ་སེམས་ཀྱི་དབྱིངས། །སེམས་ཀྱི་ཆུ་འདི་བཏུང་བར་བྱོས། །རྣལ་འབྱོར་ཆེན་པོས་དམ་དུ་ཟུངས། །ཧཱུཾ། དེ་ནས་རིགས་ཀྱི་བུ་མཆོག་དེས། །མཉམ་པའི་དོན་ལ་གཞོལ་བའི་ཕྱིར། །<line/>
</page>
<page index="29" id="63B">མེ་ཤེས་རྒྱལ་པོས་འདི་སྐད་གསུངས། །སྙིང་གི་དཀྱིལ་དུ་རྣམ་སྦྱངས་པ། །ཧཱུཾ་ཉིད་རིང་པོས་མཚམས་སྦྱར་ཏེ། །ཐམས་ཅད་བདེ་བ་ཆེན་པོའི་དབྱིངས། །དགེ་སྡིག་ལས་ཀྱིས་མི་བཅོས་ཤིང༌། །<line/>
སྒོམ་དང་སྒྲུབ་པས་མི་འབྱངས་པའི། །རྣམ་དག་སེམས་ཉིད་རིན་ཆེན་གཏེར། །རྡོ་རྗེ་སྙིང་པོ་ཡེ་ཤེས་ཀྱིས། །ཁྲོ་རྒྱལ་ཀུན་གྱི་གཙོར་གྱུར་ཅིག། །ཤྲཱི་མཧཱ་སུ་ཁ་བཛྲ་བོ་དྷི་ཧཱུཾ་ཧོ། ཨོཾ་ཨཾ།<line/>
མི་འགྱུར་བ་ཡི་ཡེ་ཤེས་གནས། །མ་བཙལ་ཕྱིན་པས་བདེ་བའི་མཆོག །མ་བལྟས་གསལ་བས་ཡེ་ཤེས་སྤྱན། །གོང་ན་མེད་པས་ཀུན་གྱི་རྗེ། །ཡེ་ཤེས་རང་བྱུང་བདལ་བ་ལ། །མི་<line/>
འགྱུར་གཡུང་དྲུངས་ཐོབ་ཤོག །ཨོཾ་མཧཱ་གུ་ཧྱ་བྲུཾ་ཛཉཱ་ན་མཎྜལ། ཛཉཱ་ན་གུ་ཧྱ་སིདྡྷི་སྭ་བྷཱ་བ་ཨཱཏྨ་ཀོཉྷཾ། གཟུངས་དང་ཏིང་འཛིན་སྟོབས་དང་མི་འཇིགས་པ། །འགྱུར་བ་མེད་པའི་<line/>
སྨན་མཆོག་ཐིག་ལེ་ལྔ། །མཚན་མཆོག་རྫོགས་པ་ཆེན་པོས་ལུས་བརྒྱན་ཅིང༌། །ཨོཾ་སརྦ་ཏ་ཐཱ་ག་ཏོ་གུ་ཧྱ་ཨཏྨ་ཨ་བྷི་ཤིཉྩ་ཧོ་ཧ། ཁྱུང་གི་གཤོག་པ་གཡས་གཡོན་གདེངས་<line/>
པ་ཡིས༑ ༑ཀླུ་རྣམས་ཟིལ་གྱིས་གནོན་པར་བྱེད་པ་ལྟར། །སྲིད་གསུམ་ཡོན་ཏན་མཆོག་ཏུ་རྫོགས་པ་ཡི། །སངས་རྒྱས་ཀུན་ལ་མཛེས་པའི་ཅོད་པན་མཆོག །མཆོག་ཏུ་<line/>
ཆེ་བས་བདུད་བཞི་ཟིལ་གྱིས་གནོན། །ཨོཾ་སརྦ་ཏ་ཐཱ་ག་ཏོ་མཧཱ་གུ་ཧྱ་བཛྲ་ཨ་བྷི་ཤིཉྩ་ཧོ། །ཧཱུཾ་བདེ་བ་ཆེན་པོ་རང་གནས་ལ། །ཡེ་ཤེས་རྒྱལ་པོ་སྟངས་དབྱལ་དུ། །འགྱུར་པ་<line/>
</page>
<page index="30" id="64A">༄༅། །མེད་པར་ལོངས་སྤྱོད་ཅིང༌། །ཐབས་དང་ཤེས་རབ་འཕྲོ་འདུ་ཡིས། །སྐྱེ་འགྲོ་སྲས་སུ་འཛིན་པར་ཤོག །ཨོཾ་སརྦ་ཏ་ཐཱ་ག་ཏོ་གུ་ཧྱ་ཨ་ནུ་རཱ་ག་ཏ་བཛྲ་སྭ་བྷཱ་བ་<line/>
ཨཏྨ་ཀོཉྷཾ། དབྱིངས་ནས་ཉི་ཤར་མཁའ་ལ་རྫོགས་སྲས་འགྱུར། །རྒྱུ་འཕྲུལ་དྲ་བ་བླ་མ་ཆེན་པོ་ལས། རྡོ་རྗེ་བཀོད་པ་གསང་བ་དམ་ཚིག་དང༌། དབང་སྦྱིན་པའི་ལེའུ་<line/>
སྟེ་དྲུག་པའོ།། །།དེ་ནས་བཅོམ་ལྡན་འདས་ཡེ་ཤེས་རྒྱལ་པོ་ངེས་ཐུགས་རྗེ་ཆེན་པོ་གདུང་བའི་དམ་ཚིག་ལུ་གུ་རྒྱུད་ལ་སྙོམས་པར་ཞུགས་ནས་དམ་ཚིག་སྟན་<line/>
ཆེན་པོའི་འཕྲིན་ལས་མཛད་དོ། །ཨེ་མའོ་ངོ་མཚར་རྨད་ཀྱི་ཆོས། །རྫོགས་པའི་སངས་རྒྱས་ཀུན་གྱི་གསང༌། །ཞིང་བཅུར་ལྡན་པའི་ལོངས་སྤྱོད་ལ། །གསུང་གི་འཕྲོ་འདུ་<line/>
རྣམ་སྦྱངས་ཏེ། །ལྔ་ཡི་ཚོམ་བུ་ཡང་དག་གསལ། །སྒོ་ལྔ་བྱིན་རླབས་འདྲེན་པའི་མཆོག །ངོ་མཚར་ངན་འགྲོ་ཐར་བའི་ལམ། །གཙུག་ཏུ་སྣང་མཛད་སེམས་དཔའ་ཆེ། །སྐུར་<line/>
སྐྱེད་བྱ་ནི་རླབས་རྨད་པོ་ཆེ། །ཕོ་ཉ་མང་པོའི་འཕྲོ་འདུ་ཡིས། །ཞིང་བཅུ་གནས་ནས་བླངས་ནས་སུ། །ཉི་ཟླ་སྟེང་དུ་དེ་བཞག་སྟེ། །ཤེས་པ་གསུམ་པོ་དབྱིངས་སུ་བསྟིམ། །རང་<line/>
རྒྱུད་འཁོར་བའི་ས་བོན་ལས། །ལྗང་ཁུ་ནི་རུ་འཕང་བསྟོད་དེ། །ནི་ལྗང་ཧཱུཾ་དུ་གནས་བསྒྱུར་ནས། །ཡས་འདུས་མས་འདུས་ཧཱུཾ་ལ་འདུས། །ཧཱུཾ་ནི་བདེ་གཤེགས་ཡེ་ཤེས་ལྔ། །<line/>
</page>
<page index="31" id="64B">དཀར་ལ་གསལ་བར་སྐུར་བསྐྱེད་དེ། །བདེ་ཆེན་འོད་ཟེར་འཕྲོ་བས་བརྗིད། །རྡོ་རྗེ་སྔོན་པོ་རྩེ་ལྔ་པ། །ཡབ་ཡུམ་བཅུ་ཡི་བྱིན་རླབས་ཉིད། །ལེ་བརྒན་ཧཱུཾ་ནི་དབྱིངས་སུ་སྦྱོར། །ཀུན་ཏུ་བཟང་མོ་<line/>
བདེ་བའི་མཁའ། །སངས་རྒྱས་སེམས་ཅན་གཉི་གའི་ཡུམ། །རྡོ་རྗེ་སེམས་དཔའ་སངས་རྒྱས་གཙོ། །སྲས་སུ་གྱུར་པས་བདེ་བའི་མཆོག །ཞིང་གྱུར་མཆོག་དང་མཆོག་ཕྲན་རྣམས། །<line/>
གནས་འདི་ཀུན་བཟང་ཡུམ་གྱི་མཁའ། །ས་འདི་རྡོ་རྗེ་སེམས་དཔའི་ས། །མི་ལྡོག་ཉི་ཟླའི་གདན་སྟེང་ཏུ། །མཁས་པས་སྐུ་ཡི་ཕྱག་རྒྱས་བསྐྱོད། །མཚན་དང་དཔེ་བྱད་ཡང་དག་ལྡན། །<line/>
རྟག་ཏུ་སྐུ་མཆོག་གཡུང་དྲུང་སྦྱིན། །ཧོ་རྡོ་རྗེ་གསང་བའི་ཚིག་ཏུའོ། །དེ་ནས་ཡེ་ཤེས་རྒྱལ་པོ་དེས། །གསང་མཆོག་བདེ་བའི་མཆོད་སྤྲིན་གྱིས། །ཕྱོགས་བཅུའི་ཞིང་ཁམས་རྡུལ་སྙེད་<line/>
ན༑ ༑རྒྱལ་བའི་དཀྱིལ་འཁོར་རྡུལ་ཕྲན་སྙེད། །དེ་ཀུན་གསང་མཆོག་མཉེས་བྱའི་ཕྱིར། །ཉིད་ཀྱི་གསང་བའི་རྒྱལ་མོ་དེ། །འཛུམ་པའི་མདངས་ཀྱིས་དབྱིངས་སུ་ཐིམ། །འཁྲིལ་ནས་<line/>
གསང་བའི་དགོངས་པ་མཛད། །བཅོ་བརྒྱད་ཕྲག་གཉིས་ཧཱུཾ་སྤྲོས་པས། །ཀློང་དུ་ཧཱུཾ་ཆེན་གཅིག་ཏུ་འཁྱིལ། །ཁ་དོག་རྣམ་བཞི་ཡང་དག་ལྡན། །རིགས་བཞི་ལྷ་མོ་རྣམ་སྤྲོས་ཏེ། །<line/>
སྟོང་ཁམས་བཀང་ནས་མཆོད་པ་བྱེད། །ལ་ལ་གསང་མཆོག་དབྱིངས་སུ་འཁྲིལ། །ལ་ལ་འདོད་ལྔའི་མཆོད་པ་བྱེད། །རིན་ཆེན་ཁང་པ་སྣ་ཚོགས་དང༌། །བླ་རེ་རྒྱལ་མཚན་འཕན་<line/>
</page>
<page index="32" id="65A">༄༅། །གདུགས་དང༌། །རིན་ཆེན་དོ་ཤལ་སེ་མོ་དོ། །དབྱིབས་ལེགས་རིན་ཆེན་ཕུང་པོས་མཛེས། །བསམ་རྫོགས་རིན་ཆེན་སྡོང་པོ་ཡིས། །རྒྱལ་བའི་དཀྱིལ་འཁོར་<line/>
མ་ལུས་མཆོད། །ལ་ལ་འགྲོ་བ་རེ་བ་སྐོང༌། །ལ་ལ་བདུད་འདུལ་ངན་སོང་སྦྱོང༌། །ཀུན་ཀྱང་གསང་བའི་མཆོད་འབུལ་བྱེད། །ཉིད་ཀྱི་གསང་བའི་རྒྱལ་མོ་དང༌། །གཉིས་སུ་<line/>
མེད་པར་འཁྲིལ་ནས་སུ། །འཁྲིལ་ནས་ག་ནའི་མཆོད་པར་བྱེད། །སྟོང་ཁམས་ཡུངས་འབྲུར་གཞུག་ཚུལ་དུ། །ག་ནའི་མཆོད་པ་ཆེན་པོ་ཡིས། །ཐམས་ཅད་མཉེས་པ་<line/>
ཆེན་པོར་གྱུར། །དེ་ནས་ཡེ་ཤེས་རྒྱལ་པོ་དེ་ཉིད་ཀྱི་གསང་བའི་རྒྱལ་མོ་དང་གཉིས་སུ་མེད་པར་འཁྲིལ་ནས་ཆེད་དུ་བརྗོད་པ་འདི་བརྗོད་དོ། །ཨེ་མའོ་བདེ་གཤེགས་སྤྱོད་པའི་མཆོག །<line/>
སྣ་ཚོགས་སྤྱོད་ལ་རང་བཞིན་གསང༌། །མ་ཆགས་པ་ཡི་ངོ་བོ་ལས། །ཆགས་པ་ཆེན་པོའི་སྤྱོད་པ་འབྱུང༌། །སྤྱོད་པ་ཆེན་པོ་རྣམ་གཉིས་ལས། །རྟོགས་ནས་ཆགས་པས་<line/>
སུ་སྤྱོད་པ། །ཡང་དག་ཆགས་པ་ཆེན་པོ་སྟེ། །འདི་ནི་ཚངས་མཆོག་རྒྱལ་པོ་ཡིན། །སེམས་ཀྱི་སྤྱོད་པ་རྣམ་པ་གཉིས། །ཞིང་བཅུ་མཉེས་པའི་ལས་བྱའོ། །ཞེས་ཆེད་དུ་<line/>
གསུངས་སོ། །དེ་ལྟ་བུས་ཕྱོགས་བཅུ་དུས་བཞིའི་དེ་བཞིན་གཤེགས་པའི་ཞིང་ཁམས་ཀྱིས་བསྡུས་པ་ཐམས་ཅད་མཉེས་པ་ཆེན་པོས་ཐིམ་པར་གྱུར་ཏོ། །སྒྱུ་འཕྲུལ་དྲ་བ་བླ་མ་<line/>
</page>
<page index="33" id="65B">ཆེན་པོ་ལས། ཐུགས་རྗེ་གདུང་བའི་ལེའུ་སྟེ་བདུན་པའོ།། །།དེ་ནས་དེ་བཞིན་གཤེགས་པ་ཡེ་ཤེས་རྒྱལ་པོ་དེ་མཆོད་པ་བླ་མའི་རྒྱན་བཀོད་པའི་ཏིང་ངེ་འཛིན་ལ་སྙོམས་པར་ཞུགས་<line/>
ནས་འདི་སྐད་གསུངས་སོ། །སྒྱུ་འཕྲུལ་དྲ་བས་མངོན་རྫོགས་པའི། །དཀྱིལ་འཁོར་བླ་མ་དགོངས་པའི་མཆོག །བྲོ་གར་འདུ་འཕྲོའི་ཕྱག་རྒྱ་ཡིས། །འཛུལ་ལམ་ནམ་མཁར་འགྲོ་བར་<line/>
ངེས༑ ༑གླུ་ཚིག་སྒྲ་ཡི་ཕྱག་རྒྱ་ཡིས། །ཆོས་ཀྱི་སེམས་དཔའི་དངོས་གྲུབ་ལེན། །བཟའ་དང་བཏུང་བའི་ཕྱག་རྒྱ་ཡིས། །ཡིད་བཞིན་སེམས་དཔའི་དངོས་གྲུབ་ལེན། །རྒྱན་དང་བགོ་བའི་<line/>
ཕྱག་རྒྱ་ཡིས། །འོད་འབར་བླ་མའི་དངོས་གྲུབ་ལེན། །ཨཱ་ལི་ཀཱ་ལིའི་ཕྱག་རྒྱ་ཡིས། །ཐམས་ཅད་གྲུབ་ཅིང་རྡོ་རྗེ་ངེས། །རྒྱུ་འབྲས་དབྱིངས་སུ་སྦྱོར་ཤེས་ཤིང༌། །བླ་མའི་དགོངས་པ་<line/>
གང་སྦྱོར་བ། །རིག་འཛིན་རྒྱལ་བའི་ཞིང་དུ་ངེས། །སྐྱེ་བ་རྣམ་གཞི་རྒྱུད་སྦྱངས་ནས། །མཚན་རྫོགས་ས་ལ་གདོན་མི་ཟ། །ཞེས་གསུངས་པས་ཚོགས་ཆེན་པོ་རྣམ་པ་གཉིས་རྫོགས་<line/>
པར་གྱུར་ཏོ། །དེ་ནས་ཉིད་ཀྱི་བླ་མའི་མཛད་སྤྱོད་ལ་དགྱེས་པ་ཆེན་པོས་གླུ་འདི་བླངས་སོ། །ཨོཾ། །ཕྱོགས་བཅུ་དུས་བཞི་རྫོགས་པ་ཡི། །ཡེ་ཤེས་དཀྱིལ་འཁོར་ཐིག་ལེ་ཆེ། །བསོད་ནམས་<line/>
དཀྱིལ་འཁོར་སྐུ་ཡི་ཚོགས། །སྣང་སྟོང་ཐིག་ལེ་ཀུན་དུ་རྫོགས། །ཧོ། །ཨོཾ། །རྡོ་རྗེ་བསོད་ནམས་ཐིག་ལེ་ཆེ། །རྡོ་རྗེ་ཡེ་ཤེས་དཀྱིལ་འཁོར་ལྡན། །རྡོ་རྗེ་སྒྲ་ཆེན་མཐའ་ཡས་པ། །རྡོ་རྗེ་<line/>
</page>
<page index="34" id="66A">༄༅། །རྒྱལ་པོ་ཐིག་ལེ་ཆེ། །ཧོ། ཨོཾ། མི་དམིགས་སྒྱུ་འཕྲུལ་མཉམ་པའི་དབྱིངས། །མཐའ་ཡས་ཀུན་ནས་སྣ་ཚོགས་འཕྲོ། །མཐའ་ཡས་ཀུན་ནས་ལྷུན་གྱིས་<line/>
ཐིམ༑ ༑སྣ་ཚོགས་སྐུ་གསུང་ཐུགས་ཆེན་པོ། །ཧོ༑ ཨོཾ། སྐུ་གསུང་ཐུགས་ཀྱི་རྫོགས་པ་ཆེ། །ཡོན་ཏན་འཕྲིན་ལས་ཀུན་ཏུ་རྫོགས། །ཡེ་ནས་ལྷུན་རྫོགས་ཀུན་ཏུ་བཟང༌། །འདུས་<line/>
པའི་རྫོགས་ཆེན་ཐིག་ལེ་ཆེ། །ཧོ། ཨོཾ། ཕྱོགས་བཅུ་འཇིག་རྟེན་རྡུལ་སྙེད་དུ། །རྒྱལ་བའི་དོན་རྣམས་རྡུལ་ཕྲན་སྙེད། །སྤྲུལ་པ་རྡུལ་ཕྲན་བསམ་ཡས་ཀྱི། །སྐད་ཅིག་ཡུད་ལ་ལྷུན་<line/>
གྱིས་གྲུབ། །ཧོ། ཨོཾ། ཐམས་ཅད་མ་ལུས་སྐུ་གསུང་ཐུགས། །སྐུ་གསུང་ཐུགས་ཀྱི་བདག་ཉིད་ཆེ། །སྐུ་གསུང་ཐུགས་ཀྱི་ཀུན་ཏུ་ཁྱབ། །སྐུ་གསུང་ཐུགས་ཀྱི་ཐིག་ལེ་ཆེ། །ཧོ། ཨོཾ།<line/>
ཐམས་ཅད་ཐིག་ལེ་བླ་མའི་དོན། །སྒྱུ་འཕྲུལ་བླ་མ་ཐིག་ལེའི་དབྱིངས། །དབྱིངས་ཉིད་བྱང་ཆུབ་སེམས་ཆེན་པོ། །སྙིང་པོ་བླ་མ་ངེས་པའི་དོན། །ཐིག་ལེ་ཉིད་ལས་གཡོས་པ་མེད། །<line/>
ཧོ༑ སྒྱུ་འཕྲུལ་དྲ་བ་བླ་མ་ཆེན་པོ་ལས། །ཚོགས་ཆེན་པོ་རྣམ་པ་གཉིས་མཉེས་པའི་ལེའུ་སྟེ་བརྒྱད་པའོ།། །།དེ་ནས་དེ་བཞིན་གཤེགས་པ་ཡེ་ཤེས་རྒྱལ་པོ་དེ་སྒྱུ་འཕྲུལ་<line/>
བླ་མ་ཆེན་པོའི་འཇིགས་པ་ཆེན་པོའི་ཚུལ་གྱིས་ཏིང་ངེ་འཛིན་མངོན་པར་འདུ་མཛད་དེ། དེ་ཅིའི་ཕྱིར་ཞེ་ན། བདག་ཏུ་ལྟ་བ་དང་རྨོངས་པའི་དབང་གིས་གབ་པའི་གསང་བ་ཆེན་<line/>
</page>
<page index="35" id="66B">བོ་ནི་མ་རྟོགས། སྦས་པའི་གསང་བ་ལ་མངོན་པར་ཞེན་པས་ཆོས་མཉམ་པ་ཉིད་ཀྱི་དོན་ནི། ཕྱལ་བར་བོར། བྲམ་ཟེའི་ངན་སྔགས་མང་པོ་ནི། བློའི་གདེང་དུ་བླངས་ནས་སྙིང་རྗེ་ཆེན་<line/>
བོའི་ལས་དང་ནི། བྲལ། གནས་སུ་མིང་བཏགས་ནས་ཞེ་སྡང་སྒྲོལ་བའི་ལས་ནི། རྒྱུན་ཏུ་བྱེད། ཐབས་དང་ཤེས་རབ་འདུ་འབྲལ་མེད་པའི་དོན་ནི། མ་རྟོགས། འདོད་ཆགས་<line/>
སྤྱོད་པའི་ལས་དང་སྐད་ཅིག་ཙམ་ཡང་མ་བྲལ། རང་རིག་པའི་ཡེ་ཤེས་ནི། བློ་ལ་ནུབ། དོན་དམ་པ་ལ་ཀུན་ཏུ་གཏི་མུག་པས་རྒྱུན་ཏུ་ཁེབས། སངས་རྒྱས་ཀྱི་ཆེ་བའི་ཡོན་ཏན་<line/>
ནི༑ མ་རྟོགས། ང་རྒྱལ་ཁེངས་པའི་དྲེགས་པའི་ལས་ནི། རྒྱུན་དུ་བྱེད། ཚད་མེད་པ་བཞིའི་ལས་དང་ནི། བྲལ། ཕྲག་དོག་གི་ཚུབ་མས་ནི། རྒྱུན་དུ་ཁྲིད་དེ་བདག་ཏུ་རྨོངས་པ་<line/>
དང་རྟོག་པ་ལ་ཞེན་ཏེ་ཡང་དག་པའི་མཐའ་དང་བྲལ་བས་རྒྱུ་དང་འབྲས་བུ་ལ་རྨོངས་ཏེ་སྲིད་པའི་ས་བོན་རྩུབ་མོས་འཕངས་ནས་མཚམས་མེད་པའི་སེམས་ཅན་དམྱལ་བ་རྡོ་རྗེ་དམྱལ་བ་ཆེན་<line/>
པོར་བསྐལ་པ་ཆེན་པོ་སྟོང་ཕྲག་དྲུག་ཅུར་སྐྱེས་སོ། །དེ་ལས་ཐར་ནས་ཉི་ཚེ་བའི་སེམས་ཅན་དམྱལ་བ་ཆེན་པོར་བསྐལ་པ་ཆེན་པོ་དྲུག་ཏུ་སྐྱེས་སོ། །ལས་ཀྱི་སྒྲིབ་པ་རྩུབ་མོ་དེ་<line/>
ལས་ཐར་ཏེ་སྔོན་གྱི་སྲིད་པས་མཚམས་སྦྱར་ནས་ཡི་དྭགས་སྲིན་པོ་ཆེན་པོ་ལུས་གཅིག་མགོ་བོ་བརྒྱ་པ། མགོ་བོ་སྣ་ཚོགས་པ། ལུས་བརྒྱ་པ་མགོ་བོ་གཅིག་པ། ལུས་དང་<line/>
</page>
<page index="36" id="67A">༄༅། །ཡན་ལག་མང་པོ་འདུག་པ་མཚོན་ཆ་སྣ་ཚོགས་པ་ཐོགས་ཤིང་གདུག་པའི་རྫུ་འཕྲུལ་བའི་རྫུ་འཕྲུལ་མང་པོ་སྟོན་པས་ཀླུའི་རིས་ནས་འབྲས་བུ་ཆེ་བ་མན་ཆད་<line/>
དབང་དུ་བསྡུས་ནས་ས་བོན་རྩུབ་མོས་མང་པོ་འདེབས་སོ། །དེ་ནས་སྔོན་ལེགས་པར་སྤྱད་པའི་འབྲས་བུས་བསོད་ནམས་དང་ཡེ་ཤེས་ཀྱི་ཚོགས་ཀྱིས་སྐུའི་དབྱིབས་ལེགས་<line/>
པར་བརྒྱན་པ་ཡེ་ཤེས་ཕྱིན་ཅི་མ་ལོག་པའི་སྤྱན་གྱིས་གཟིགས་ཏེ་ལས་ངན་པའི་སྲིན་པོ་དེ་ཉོན་མོངས་པའི་བག་ཆགས་སྦྱང་བ་དང༌། ཁམས་གསུམ་གྱི་སེམས་ཅན་བདེ་བ་<line/>
ལ་གཞག་པའི་ཕྱིར་ཐུགས་རྗེ་ཆེན་པོའི་ཡེ་ཤེས་སྐྱེས་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་པོ་དགྱེས་པ་ཆེན་པོ་ཡེ་ཤེས་ཀྱི་རྒྱལ་པོ་<line/>
དེ་ཉིད་འཇིགས་བྱེད་ཆེན་པོ་རྒྱལ་བའི་དཀྱིལ་འཁོར་བླ་མ་ཆེན་པོ་སྤྲིན་རྣམ་པར་སྤྲོ་བ་སྒྱུ་འཕྲུལ་བླ་མའི་ཏིང་ངེ་འཛིན་ལ་སྙོམས་པར་ཞུགས་ཏེ། དེ་བཞིན་ཉིད་ཀྱི་བླ་མ་<line/>
ཆེན་པོའི་དབྱིབས་ནས་ཉིད་ཀྱི་གསང་བའི་བདག་མོ་ཁྲོ་མོའི་རྒྱལ་མོ་ཆེན་མོ་མངོན་དུ་ཕྱུང་སྟེ་ཧི་ཧི་ཞེས་དགྱེས་པའི་གཟི་མདངས་ཀྱིས་པདྨ་རྒྱས་པར་མཛད་དེ་གཉིས་སུ་<line/>
མེད་པའི་དགྱེས་པ་ཆེན་པོས་ཐིམ་ནས་གསང་བ་བླ་མའི་སྤྲིན་ལས། ཧཱུཾ་ཧཱུཾ་ཧཱུཾ་བཛྲ་ཛྭ་བི་ཥ་ཀྲོ་དྷ་བཛྲ་ཛྭ་ལ་མཎྜ་ལ་ཕཊ་ཕཊ་ཧ་ལ་ཧ་ལ་ཧཱུཾ་ཞེས་བརྗོད་པས་འཇིག་རྟེན་དྲུག་གི་<line/>
</page>
<page index="37" id="67B">ཕྱོགས་བཅུ་ཐམས་ཅད་དུར་ཁྲོད་པ་དལ་བ་ཆེན་པོའི་རང་བཞིན་ཁྲག་གི་རྒྱ་མཚོ་དབའ་རླབས་འཁྲུག་པའི་དཀྱིལ་ན་ཀེང་རུས་ཆེན་པོ་རི་རབ་ཀྱི་སྟེང་ན་རྡོ་རྗེ་མེ་དཔུང་དུ་འཁྱིལ་<line/>
བའི་དབུས་ན་འོག་རྡོ་རྗེ་རྒྱ་གྲ་མ་མིག་མང་རིས་སུ་བྲིས་པ། ཕྱོགས་བཞི་ངོས་བཞི་འབར་བར་ཁྱམས་གསུམ་རྡོ་རྗེ་རིན་པོ་ཆེའི་གློ་འབུར་དུ་མཛེས་པ། སྒོ་བཞི་རྟ་བབས་མུ་ཁྱུད་དུ་<line/>
བཅས་པ། རྡོ་རྗེ་རིན་པོ་ཆེ་རྒྱ་གྲམ་མཐིང་ག་འབར་བའི་རྩིག་པ་དྲ་བ་རིས་སུ་བརྩིགས་པ། སྟེང་ཡིད་བཞིན་གྱི་རིན་པོ་ཆེ་འབར་བ། རྡོ་རྗེ་རྒྱ་གྲམ་འབར་བའི་བླ་རེ་མིག་མང་<line/>
དུ་བྲིས་པ། རྩེ་མོ་དབྱིབས་བླ་མས་འོག་མིན་ཀྱི་གནས་ནས་སྲིད་པའི་རྩེ་མོ་མན་ཆད་བུམ་པའི་ཚུལ་དུ་དབྱིབས་རྡོ་རྗེ་རྒྱ་གྲམ་མིག་མང་གཅིག་ཏུ་འཁྱིལ་བ། ཡེ་ཤེས་རྡོ་རྗེ་<line/>
རྒྱ་གྲམ་གྱི་ཆོ་འཕྲུལ་བླ་མའི་འོད་འབར་བས་ཕྱོགས་བཞིར་འཕྲོས་ཤིང་འཁྲུགས་པས་ཁམས་གསུམ་ཐམས་ཅད་བདལ་བ། རྒྱལ་མཚན་བླ་མ་ཆེན་པོ་དང༌། རུ་མཚོན་བླ་མ་<line/>
ཆེན་པོས་ཕྱོགས་བཞི་གྲ་བཞི་ནས་བསྒྲེང་བ། གསང་བ་བླ་མའི་རྩིག་པས་ཕྱི་རིམ་བསྐོར་བ། རྡོ་རྗེ་རིན་པོ་ཆེའི་ཕྱི་རོལ་གྱི་ཤིང་ལྗོན་པ་བླ་མས་ཕྱོགས་མཚམས་གཏིབས་པ། ཕྱི་དང་<line/>
ནད་མེད་པ་ཀུན་ཏུ་ཡང་བླ་མ་ཆེན་པོའི་ནང་དུ་གྱུར་པ། ཁམས་གསུམ་ཐམས་ཅད་རྡོ་རྗེ་ར་བའི་རྩིག་པ་འཆོར་བ་མེད་པའི་གཞལ་ཡས་ཁང་ན་ཁྲོ་བོ་དང་ཁྲོ་མོའི་རོལ་པའི་ཕྱག་རྒྱ་སྟོང་<line/>
</page>
<page index="38" id="68A">༄༅། །གི་འཇིག་རྟེན་རྡུལ་ཕྲ་མོ་སྙེད་ཐོན་པར་གྱུར་ཏོ། །དེ་ནས་འཇིག་རྟེན་དྲུག་གི་ཕྱོགས་བཅུ་ཐམས་ཅད་དུ་འུར་འུར་དང༌། ཆེམ་ཆེམ་དང༌། ཤིག་ཤིག་དང༌། ཐོར་ཐོར་<line/>
དང༑ གཏོགས་ཤིག་དང༌། ཆོམས་ཤིག་དང༌། སོད་ཅིག་དང༌། དྲོལ་ཞིག་དང༌། སྦྱོངས་ཤིག་ལ་སོགས་པས་འཇིག་རྟེན་ན་དབང་ཆེ་ཞིང་དཔའ་རྟུལ་ཆེ་ཞིང་བ་རྟུལ་ཞུགས་ཅན་<line/>
རྣམས་བརྒྱལ། རབ་ཏུ་བརྒྱལ་བར་གྱུར་ཏོ། །དེ་ནས་དགྱེས་པ་ཆེན་པོས་ཡེ་ཤེས་རྒྱལ་པོ་དེ་ཉིད་དུར་ཁྲོད་བླ་མ་ཆེན་པོར་དགྱེས་ནས་ཁྲག་གི་རྒྱ་མཚོའི་དཀྱིལ་ཀེང་རུས་ཆེན་<line/>
པོའི་རི་རབ་ཀྱི་སྟེང་ན་རྡོ་རྗེ་མེ་དཔུང་འབར་བའི་ཀློང་དཀྱིལ་ན་རྡོ་རྗེ་ཡེ་ཤེས་ཀྱི་འཁོར་ལོ་རྩིབས་བཞི་པ་ལ་ཉིད་ཀྱི་གསང་བའི་རྒྱལ་མོ་དང༌། མཆོད་པ་བླ་མ་ཆེན་པོ་མཛད་དེ་<line/>
གཉིས་སུ་མེད་པའི་དབྱིངས་ནས་འདི་ཕྱུང་ངོ༌། །ཧཱུཾ་བཛྲ་དུ་ཏྲི་ནན་སཱུཪྻ་ཙནྟ་པདྨ་མཎྜལ་དེ་བ་ཏིཥྛི་ནཾ་ཞེས་བརྗོད་པས་ཡེ་ཤེས་རིན་པོ་ཆེའི་འཁོར་ལོ་རྩིབས་བཞི་པ་འོད་འབར་<line/>
བའི་སྟེང་དུ་དུར་ཁྲོད་གདུག་པའི་ཚོགས་སེངྒེ་ལ་སོགས་པ་བླ་མ་ཆེན་པོའི་ཁྲི་བཙུགས་ཏེ། གདན་བླ་མ་ཉི་ཟླ་དང་པདྨ་སྤེལ་བར་བཏིང་བའོ། །དེ་ནས་ཆོ་འཕྲུལ་བླ་མ་ཆེན་<line/>
པོས་བཏུལ་པ། བསམ་གཏན་བླ་མ་ཆེན་པོ་སྤགས་པ་ཚད་མེད་པ། དམིགས་པ་ཐམས་ཅད་དང་བྲལ་བའི་ཡེ་ཤེས་བླ་མ་ཆེན་པོས་དྲེགས་པ་ཐམས་ཅད་དུས་གཅིག་ཏུ་<line/>
</page>
<page index="39" id="68B">བཏུལ་བའི་སྣམ་རྟེན་བླ་མ་ཆེན་པོ་ལ་མཚོན་པ་དང་དམིགས་པའི་ཡུལ་ལས་འདས་པའི་ཕྱག་རྒྱ་བླ་མ་འོད་འབར་བ་བཞུགས་པ་ནི། བཅོམ་ལྡན་འདས་ཡེ་ཤེས་རྒྱལ་པོ་ཆེན་<line/>
པོ་སྐུ་མཐིང་ནག་ཅིར་ཡང་འགྱུར་བ། རྡོ་རྗེ་ལྗགས་ཀྱི་གསུང་འཕྲུག་སྟོང་གི་སྒྲ་སྒྲོག་པས་སྟོང་ཁམས་ཐམས་ཅད་དུས་གཅིག་ཏུ་འཇིག་པ། ཡེ་ཤེས་མེའི་ཐུགས་ཀྱིས་<line/>
སྣང་སྲིད་ཀྱི་བུད་ཤིང་དུས་གཅིག་ཏུ་བསྲེགས་པ། སྟེང་འོག་མེད་པར་ཀུན་དུ་སྐྱི་བུང་ཞེས་བྱེད་པ་དབུ་དགུ་ཕྱག་བཅོ་བརྒྱད་པ། ཞབས་རྣམ་པ་བརྒྱད་དུ་གཏམས་པ། ཕྱག་ན་<line/>
མཚོན་ཆ་སྣ་ཚོགས་བསྣམས་པ། དུར་ཁྲོད་ཀྱི་རྒྱན་གྱིས་བརྒྱན་པ། སྤྱན་འབར་བ་ཉི་ཤུ་རྩ་བདུན་མངའ་ཞིང་རིགས་ལྔའི་དབུ་རྒྱན་གྱིས་བརྒྱན་པ། རྡོ་རྗེ་མཐིང་ག་ཁྱུང་<line/>
གི་གཤོག་པས་འཇིག་རྟེན་གྱི་ཁམས་ཡོག་པར་བཀབ་པ། ཁྲོས་པའི་རྒྱ་མོ་མཐོང་ནག་འབར་བ་དང་གཉིས་སུ་མེད་པར་བཞུགས་སོ། །གཉིས་སུ་མེད་པའི་དབྱིངས་ནས་ཤར་<line/>
ཕྱོགས་ཀྱི་འཁོར་ལོའི་རྩིབས་སྟེང་ལ་ཁྲི་དང་ཉི་ཟླའི་སྟེང་དུ་མཧཱ་དེ་བ་དང༌། འདོད་པའི་ལྷག་ན་རྒྱལ་དུ་བརྟུལ་བའི་སྟེང་དུ་ཉིད་ཀྱི་གཟུགས་ཀྱི་ཕུང་པོ་དེ་བཅོམ་ལྡན་འདས་བུདྡྷ་<line/>
ཧེ་རུ་ཀ་སྐུ་མདོག་སེར་ནག་དབུ་གསུམ་ཕྱག་དྲུག་ཞབས་བཞིར་གྱུར་པ། དུར་ཁྲོད་ཀྱི་རྒྱན་གྱིས་བརྒྱན་པའོ། །ཕྱག་ན་མཚོན་ཆ་སྣ་ཚོགས་བསྣམས་པའོ། །བདེ་གཤེགས་<line/>
</page>
<page index="40" id="69A">༄༅། །ཁྲོས་པའི་རྒྱལ་མོ་དང་འཁྲིལ་བ་ཆེན་པོའི་ཚུལ་དུ་བཞུགས་སོ། །ལྷོ་ཕྱོགས་ཀྱི་འཁོར་ལོའི་རྩིབས་སྟེང་ལ་ཁྲི་དང་ཉི་ཟླའི་གདན་སྟེང་དུ་གཤིན་རྗེ་<line/>
གན་རྒྱལ་དུ་བསྐྱེལ་བའི་གདན་ལ་ཉིད་ཀྱི་ཚོར་བའི་ཕུང་པོ་ལས་བཅོམ་ལྡན་འདས་རཏྣ་ཧེ་རུ་ཀ་སྐུ་མདོག་སྔོ་ནག་དབུ་གསུམ་ཕྱག་དྲུག་ཞབས་བཞིར་གྱུར་པ། མཚོན་<line/>
ཆ་སྣ་ཚོགས་འཛིན་པ། དུར་ཁྲོད་ཀྱི་རྒྱན་གྱིས་བརྒྱན་པ། རིན་པོ་ཆེ་ཁྲོས་པའི་རྒྱལ་མོ་དང་འཁྲིལ་པ་ཆེན་མོའི་ཚུལ་གྱིས་བཞུགས་སོ། །ནུབ་ཕྱོགས་ཀྱི་འཁོར་<line/>
ལོའི་རྟིཟྦྶ་སྟེང་ལ་ཁྲི་དང་ཉི་ཟླའི་སྟེང་དུ་ཆུ་བདག་གི་རྒྱལ་པོ་དང་འཁོར་ལོ་ནག་པོ་བྷྀང་གི་རི་ཏི་གན་རྐྱལ་དུ་བསྒྱེལ་བའི་གདན་ལ་ཉིད་ཀྱི་འདུ་ཤེས་ཀྱི་ཕུང་པོ་དེ་<line/>
བཅོམ་ལྡན་འདས་པདྨ་ཧེ་རུ་ཀ་སྐུ་མདོག་དམར་ནག་དབུ་གསུམ་ཕྱག་དྲུག་ཞབས་བཞིར་གྱུར་པ། མཚོན་ཆ་སྣ་ཚོགས་འཛིན་པ། དུར་ཁྲོད་ཀྱི་རྒྱན་གྱིས་བརྒྱན་པའོ།།<line/>
པདྨ་ཁྲོས་པའི་རྒྱལ་མོ་དང་འཁྲིལ་བའི་ཚུལ་དུ་བཞུགས་པའོ། །བྱང་ཕྱོགས་འཁོར་ལོའི་རྩིབས་སྟེང་ལ་ཁྲི་དང་ཉི་ཟླའི་གདན་སྟེང་དུ་གནོད་སྦྱིན་སྟོབས་བཟང་གན་<line/>
རྐྱལ་དུ་བསྒྱེལ་བའི་གདན་ལ་ཉིད་ཀྱི་འདུ་བྱེད་ཀྱི་ཕུང་པོ་དེ་བཅོམ་ལྡན་འདས་ཀརྨ་ཧེ་རུ་ཀ་སྐུ་མདོག་ལྗང་ནག་དབུ་གསུམ་ཕྱག་དྲུག་ཞབས་བཞིར་གྱུར་པ། མཚོན་<line/>
</page>
<page index="41" id="69B">ཆ་སྣ་ཚོགས་འཛིན་པ་སྟེ། དུར་ཁྲོད་ཀྱི་རྒྱན་གྱིས་བརྒྱན་པ། ལས་མཆོག་ཁྲོས་པའི་རྒྱལ་མོ་དང་འཁྲིལ་བ་ཆེན་མོའི་ཚུལ་གྱིས་བཞུགས་སོ། །དེ་ནས་དྲེགས་པའི་ཆེན་པོ་ལ་<line/>
སོགས་པས་གདུག་པའི་སེམས་ཀྱིས་གཏུམ་པའི་རྫུ་འཕྲུལ་སྣ་ཚོགས་བསྟན་པས་མགྲིན་གཅིག་ཏུ་གདུག་པའི་ང་རོས་གཏུམ་པའི་བརླང་ཚིག་ཏུ་སྨྲས་པ། ཐོང་ཐོང་<line/>
སྙིང་རྗེའི་བདག་པོ་ཅི་འདི་ལྟར་བྱེད་དམ་ཞེས་ཟེར་ཞིང་ཤིན་ཏུ་གཏུམ་པས་རྔམ་མོ། །དེ་ནས་བཅོམ་ལྡན་འདས་དགྱེས་པ་ཆེན་པོས་ཡེ་ཤེས་རྒྱལ་པོ་དེ་ཡང་སྐུ་གཟི་བརྗིད་ཆེན་<line/>
པོའི་མདངས་སུ་གྱུར་ཏེ་ཐུགས་རྗེ་ཆེན་པོས་འདུལ་བའི་ཐབས་ཀྱིས་སྒྱུ་འཕྲུལ་དྲ་བའི་གསང་སྔགས་བླ་མའི་རྔམ་པའི་དམངས་སྐད་ཆེན་པོ་འདི་དག་ཕྱུང་ངོ༌། །ཧཱུཾ་ཧཱུཾ་ཧཱུཾ། ཧ་<line/>
ཧ་ཧ༑ ཁཱ་ཧི་ཁཱ་ཧི་ཁཱ་ཧི་ཞེས་བརྗོད་པས་དབང་ཕྱུག་ཆེན་པོ་ལ་སོགས་པའི་གདུག་པའི་ཚོགས་དེ་དག་གི་སྙིང་དང་དབང་པོ་ཀུན་ཕྱུང་ནས་ནང་རོལ་ཀུན་དྲངས། ཡན་ལག་<line/>
ཀུན་གཅད་གཏུབས་ཏེ་ཤ་ཟོས། ཁྲག་འཐུངས། རུས་པ་ཀུན་འཆོས་སོ། །དེ་ནས་འཇིགས་བྱེད་ཆེན་པོ་དེ་ཉིད་ཀྱིས་ཧཱུཾ་ཧཱུཾ་ཧཱུཾ་བྷྱོ། །ཨེ་ཨ་ར་ལི་ཛཱ་ཛཱ་ཞེས་བརྗོད་པས་<line/>
ཕྱོགས་བཅུའི་འཇིག་རྟེན་གྱི་ཁམས་ནམ་མཁའ་དང་བཅས་པ་ཡུངས་འབྲུ་གཅིག་ཙམ་དུ་ཆུད་པར་བསྡུས་སོ། །དེ་ནས་འབྱུང་པོ་མ་རུངས་པ་ཐམས་ཅད་ཀྱི་<line/>
</page>
<page index="42" id="70A">༄༅། །རྗེ་བོའི་ཡང་རྗེའོ། །དྲེགས་པ་ཆེན་པོ་ལ་སོགས་པའི་ཆུང་མ་འབྱུང་མོ་ཐམས་ཅད་ཀྱི་རྗེ་མོའི་ཡང་རྗེ་མོ། སྲིན་མོ་ཆེན་མོ་མི་སྲུན་མོ་དང༌།<line/>
ཚངས་མ་དང༌། ཁྲོ་མོ་དང༌། དབང་པོ་དང༌། འཇུག་སྲེད་མོ་དང༌། གཞོན་ནུ་མོ་དང༌། དམར་མོ་དང༌། བདུད་རྩི་མོ་དང༌། ཞི་བ་མོ་དང༌། བེ་ཅོན་མོ་དང༌། སྲིན་<line/>
མོ་དང༌། ཟ་བ་མོ་དང༌། དགའ་བ་མོ་དང༌། ར་རོ་ཁྲག་འཐུང་མོ་དང༌། གཅིག་པུ་སྤྱོད་མ་དང༌། ཡིད་འཕྲོག་མ་དང༌། གྲུབ་མོ་དང༌། རླུང་མོ་དང༌། གསོད་བྱེད་མོ་དང༌།<line/>
མེ་མོ་དང༌། ཕག་མོ་དང༌། རྒན་བྱད་མོ་དང༌། སྣ་ཆེན་མོ་དང༌། ཆུ་ལྷ་མོ་དང༌། ནག་མོ་ཆེན་མོ་དང༌། ར་མགོ་དམར་སེར་ཆེན་མོ་དང༌། བུམ་སྣ་སྔོ་ནག་ཆེན་<line/>
མོ་དང༌། གསུས་འཛིན་སྔོ་ནག་ཆེན་མོ་ལ་སོགས་པ་བྲན་དང༌། ཡང་བྲན་དང༌། གཡོག་དང༌། ཡང་གཡོག་ལ་སོགས་པ་འཁོར་ཞིང་གི་རྡུལ་ཀྱང་བསྡུས་<line/>
སོ༑ ༑དེ་ནས་ཡང་དགྱེས་པ་ཆེན་པོ་ཡེ་ཤེས་རྒྱལ་པོ་དེ་ཉིད་དགྱེས་པ་བླ་མའི་གསང་བ་ཆེན་པོ་སྤྲིན་འབྱུང་བ་ཞེས་བྱ་བའི་ཏིང་ངེ་འཛིན་ལ་མངོན་པར་འདུ་<line/>
མཛད་དེ་སྐུ་གསུང་ཐུགས་བླ་མ་ལས་འདི་དག་ཕྱུང་ངོ༌། །ཨོཾ་ཨཱཿ་ཧཱུཾ། བཛྲ་པདྨ་པྲ་བེ་ཤ་པདྨ་ཧཱུཾ་ཨ་ལ་ལ་ཧོ་ཞེས་བརྗོད་པས་འབྱུང་པོ་མ་རུངས་པ་ཐམས་ཅད་ཤིན་<line/>
</page>
<page index="43" id="70B">དུ་ཆགས་པའི་ཡིད་གཡོས་ནས་གསང་བ་རྒྱས་པར་བྱས་ནས་ཁབ་ལེན་གྱི་རྡོ་ལ་ལྕགས་འདུ་བའི་ཚུལ་དུ་བཅོམ་ལྡན་འདས་ཡེ་ཤེས་རྒྱལ་པོའི་སྐུ་ལ་མི་སྲུན་མོ་ལ་སོགས་<line/>
པ་བརྒྱད་འཁྲིལ་ལོ། །བཅོམ་ལྡན་འདས་སེར་ནག་ཆེན་པོའི་སྐུ་ལ་ཚངས་མ་ལ་སོགས་པ་ལྔ་ཡང་འཁྲིལ་ལོ། །བཅོམ་ལྡན་འདས་སྔོ་ནག་ཆེན་པོའི་སྐུ་ལ་བདུད་རྩི་མོ་ལ་<line/>
སོགས་པ་ལྔ་འཁྲིལ་ལོ། །བཅོམ་ལྡན་འདས་དམར་ནག་ཆེན་པོའི་སྐུ་ལ་ཁྲག་གིས་མྱོས་མ་ལ་སོགས་པ་ལྔ་འཁྲིལ་ལོ། །བཅོམ་ལྡན་འདས་ལྗང་ནག་ཆེན་པོའི་སྐུ་ལ་མེ་མོ་<line/>
ལ་སོགས་པ་ལྔ་འཁྲིལ་ལོ། །དེ་ནས་དགྱེས་པ་ཆེན་པོ་དེ་དག་གིས་ཧཱུཾ་ཞེས་བརྗོད་པས་པདྨའི་ཚོགས་བསྡུས་ཏེ་ཤིན་ཏུ་བཅུམ་པར་གྱུར་ཏོ། །དེ་ནས་དགྱེས་ཏེ་ཧ་ཧ་ཞེས་<line/>
བརྗོད་པས་ཉིད་ཀྱི་ཤེས་པའི་ཚོགས་རྣམ་པར་ཤེས་པ་བརྒྱད་ལས་དཀར་པོ་ལ་སོགས་པ་བརྒྱད་རང་གི་ལག་ཆ་དང་ངོ་མཚར་དུ་ཆས་ཏེ་ཐོན་པར་གྱུར་ཏོ། །ཐོན་ནས་ཀྱང་འཁོར་ལོ་<line/>
འབར་བའི་ཕྱི་རོལ་ཤར་ཕྱོགས་ནས་འཁོར་བར་ཁྲོ་བོའི་གཟུགས་ཀྱིས་སྙིང་རྗེ་འཇིགས་ཚུལ་གྱིས་སྟན་ལ་གནས་སོ། །དེ་ནས་དགྱེས་ཏེ་ཧེ་ཞེས་བརྗོད་པས་ཉིད་ཀྱི་ཤེས་<line/>
པའི་ཡུལ་བརྒྱད་ལས་སེང་གདོང་ཆེན་མོ་ལ་སོགས་པ་བརྒྱད་རང་གི་ལག་ཆ་དང་ངོ་མཚར་དུ་ཆས་ཏེ་ཐོན་ནས་ཡང་འཁོར་ལོ་འབར་བའི་བར་ཁྱམས་སུ་སྙིང་རྗེ་འཇིག་<line/>
</page>
<page index="44" id="71A">༄༅། །པའི་ཚུལ་གྱིས་སྟན་ལ་ཤིན་ཏུ་རྔམ་པའི་སྟབས་ཀྱིས་གནས་སོ། །དེ་ནས་དགྱེས་ཏེ་ཕཊ་ཅེས་ཕྱོགས་བཅུའི་ཞིང་མ་ལུས་པར་བསྒྲགས་པས་ཕྱོགས་བཅུའི་ཞིང་མ་<line/>
ལུས་པར་འགྲོ་བ་རྣམས་ཀྱི་དོན་མ་ལུས་པར་མཛད་པ་ཐུབ་པ་ཆེན་པོ་དྲུག་བཅོམ་ལྡན་འདས་དྲུག་འགྲོ་བ་རྣམས་ཀྱི་དོན་མཛད་ཅིང་འགྲོ་བ་དྲུག་འདུལ་བ་དང༌། ཡིད་ཆོས་དབྱིངས་ནས་<line/>
རོལ་ཏེ་སྤོར་བྱེད་ཉི་ཟེར་ཞགས་པ་ཅན་ལ་སོགས་པ་བརྒྱད་དུ་གྱུར་ཏེ་འབར་བའི་བར་ཁྱམས་གསུམ་པ་ལ་ཞིང་སྐམ་གཤེར་སྤེལ་བའི་གདན་སྟེང་དུ་རང་གི་ལག་ཆ་དང་ཤིན་ཏུ་རྔམ་པའི་སྟབས་<line/>
ཀྱིས་ཤར་ཕྱོགས་ནས་འཁོར་པར་གནས་སོ། །དེ་ནས་དགྱེས་ཏེ་ཕཊ་ཅེས་བརྗོད་པས་ཉིད་ཀྱི་ཕྱིན་ཅི་ལོག་བཞི་ལས་རྡོ་རྗེ་སྲིང་འགྲོ་མ་ལ་སོགས་པ་བཞི་རང་རང་གི་ལག་ཆ་དང་ངོ་མཚར་<line/>
དུ་ཆས་ནས་དཀྱིལ་འཁོར་འབར་བ་ཆེན་པོའི་སྒོ་བཞིར་སྙིང་རྗེ་འཇིགས་ཚུལ་གྱི་སྟན་ལ་ཤིན་ཏུ་རྔམ་པའི་གཟུགས་ཀྱིས་ཐབས་དང་ཤེས་རབ་ཀྱི་ཚུལ་དུ་གནས་སོ། །དེ་ནས་དགྱེས་པ་<line/>
ཆེན་པོའི་སྦྲིན་ལས་བུདྡྷ་རོལ་པའི་ཕྱག་རྒྱ་བཞི་བཅུ་རྩ་གཉིས་ཀྱིས་དུས་གཅིག་ཏུ་ཕཊ་ཅེས་བརྗོད་པས་ཐམས་ཅད་ཁྲོས་ནས་འབྱུང་མོ་ཐམས་ཅད་ཀྱང་རང་གི་གནས་སུ་ཡུད་ཙམ་<line/>
གྱིས་ཕྱིན་པར་དགྱེའོ། །དེ་ནས་བཅོམ་ལྡན་འདས་ཁྲག་འཐུང་ཆེན་པོ་དེ་ཉིད་ཐུགས་རྗེ་ཆེན་པོས་བདུད་རྩི་འབྱུང་བ་ཞེས་བྱ་བའི་དགོངས་པ་ཅིག་ཆར་ཞུགས་ཏེ། སྐུ་གསུང་<line/>
</page>
<page index="45" id="71B">ཐུགས་རྡོ་རྗེ་ལས་འདི་དག་ཕྱུང་ངོ༌། །ཨོཾ་བཛྲ་ཨ་མྲྀ་ཏ་མཧཱ་ཀྲོ་དྷི་ཨཾ་ཨཾ་ཞེས་བརྗོད་པས་དབང་ཕྱུག་ཆེན་པོ་ལ་སོགས་པ་ཐམས་ཅད་བཅོམ་ལྡན་འདས་ཁྲག་འཐུང་ཆེན་པོའི་སྣམ་ལོགས་<line/>
ནས་ཐོན་ཏོ། །འདམ་ཁུ་བླུད་དེ་དྲན་པ་རྙེད་དོ། །དེ་ནས་ཁྲག་འཐུང་ཆེན་པོ་དེ་དག་ཀུན་ཡ་མཚན་ཆེན་པོར་གྱུར་ཏེ་ཆོ་འཕྲུལ་ཆེན་པོ་མཛད་པ་མཐོང་ངོ༌། །དེ་དག་གི་དུས་སུ་འཇིག་རྟེན་དྲུག་ན་གནས་<line/>
པའི་དྲེགས་པ་ཆེན་པོ་རྣམས་དུས་གཅིག་ཏུ་བརྟུལ་བར་མཐོང་སྟེ་ཤིན་ཏུ་ཞུམ་ཞིང་བྲེད་ནས་མགྲིན་གཅིག་ཏུ་སྨྲས་པ། འབངས་སུ་མཆིའོ་འབངས་སུ་མཆི། །འབངས་སུ་ནན་ཏན་མ་བགྱིས་<line/>
ན༑ ༑མགོ་དང་ལུས་ཀྱང་བརྒྱར་འགས་ཤིང༌། །སྙིང་ཡང་གས་ཤིང་གཏུབས་གྱུར་ཅིག །རུལ་མྱགས་ཚིག་ནས་རླག་པ་དང༌། །དམྱལ་བར་ལྟུང་ནས་འབོད་པར་ཤོག །ཅེས་འབངས་སུ་མཆི་<line/>
བར་རང་རང་གི་སྨོད་བཙུགས་སོ། །དེ་ནས་དེ་དག་ཀུན་དཀྱིལ་འཁོར་གྱི་གདན་དུ་བཞག་གོ །དེ་ནས་ཡང་དེ་ཐམས་ཅད་ཀྱིས་མགྲིན་གཅིག་ཏུ་སྨྲས་པ། །རང་རང་གི་ཆུང་མ་དང༌། བུ་མོ་དང༌།<line/>
རང་རང་གི་མ་དང༌། སྲིང་མོ་རྣམས་དཀྱིལ་འཁོར་དུ་ཕུལ་ཏེ། བདག་ཅག་རྣམས་ཀྱི་མཆིས་འབྲང་དང༌། །མ་དང་སྲིང་མོ་བུ་མོ་རྣམས། །དཀྱིལ་འཁོར་ཆེན་པོར་བཞེས་སུ་གསོལ། །དཔའ་<line/>
བོ་ལྷ་རྗེས་བཞེས་སུ་གསོལ། །བདག་ཅག་འཁོར་ཚོགས་ཐམས་ཅད་ཀྱིས། །འབར་བའི་དཀྱིལ་འཁོར་ཆེན་པོ་འདི། །མིང་ཙམ་འཛིན་པར་སུ་བགྱིད་པ། །ནོར་བུ་རིན་ཆེན་འབར་བ་ལྟར།།<line/>
</page>
<page index="46" id="72A">༄༅། །དེ་ཡི་དགོས་པ་རྫོགས་པར་བགྱིད། །ཅེས་སྨོད་བཙུགས་སོ། །དེ་ནས་དེའི་མ་དང༌། སྲིང་མོ་དང༌། ཆུང་མ་དང༌། བུ་མོ་རྣམས་ཡུད་ཙམ་གྱིས་ཕྱིན་པར་འོངས་ནས་ལས་<line/>
ཀྱི་དངོས་གྲུབ་སྩོལ་བ་ལས། དེ་ནས་ཁྲག་འཐུང་ཡེ་ཤེས་ཆེན་པོས་མིང་བཏགས། ལག་ཏུ་རྡོ་རྗེ་བྱིན་ནས་རྡོ་རྗེ་བྲན་དང་ཕོ་ཉར་དབང་བསྐུར་རོ། །དེ་ནས་དཀྱིལ་འཁོར་བ་ཆེན་པོའི་དོན་<line/>
ཕྱོགས་བཅུ་དུས་བཞིའི་དེ་བཞིན་གཤེགས་པ་རྣམས་ལ་གསལ་ཞིང་འབར་བར་བྱ་བའི་ཕྱིར་ཡེ་ཤེས་རྒྱལ་པོ་དེ་ཉིད་ཀྱི་གསང་བའི་རྒྱལ་མོ་དང་གཉིས་སུ་མེད་པར་གྱུར་ནས་སྐུ་གསུང་<line/>
ཐུགས་རྡོ་རྗེ་བླ་མ་ལས་འདི་དག་ཕྱུང་ངོ༌། །ཨེ་མའོ་ཡེ་ནས་གསང་བའི་ཆོས། །མཁའ་དབྱིངས་གཉིས་སུ་མེད་པ་ལས། །མཁའ་ལ་བླ་མའི་དཀྱིལ་འཁོར་ཤར། །ཁྲི་བཙུགས་ཉི་དཀྱིལ་<line/>
གདན་སྟེང་དུ། །དེ་ལ་ལྷ་ཚོགས་གདན་དུ་བཏིང༌། །ཧཱུཾ༑ འཁོར་ལོ་འབར་བའི་ལྟེ་དབུས་སུ། །ཁྲི་བཤམས་ཉི་དཀྱིལ་ཡ་བདུད་གདོན། །དེ་ཡི་སྟེང་དུ་བསམ་བྱ་བ། །བྱང་ཆུབ་སེམས་<line/>
ལས་སྐུ་བསྐྱེད་པ། །དཔལ་ཆེན་བླ་མེད་ཧེ་རུ་ཀ །དབུ་དགུ་ཕྱག་ཀྱང་བཅོ་བརྒྱད་དེ། །སྤྱན་ཡང་འབར་བ་ཉི་ཤུ་བདུན། །དབུ་ལ་རིགས་ལྔའི་དབུ་རྒྱན་གསོལ། །ཞབས་ཀྱང་རྣམ་པ་བརྒྱད་<line/>
དུ་གཏམས། །རྡོ་རྗེ་མཐིང་ག་ཁྱུང་གི་གཤོག །འཇིག་རྟེན་ཁམས་ཀྱང་ཡོག་པར་བཀབ། །སྦྲུལ་ནག་འཇིགས་སུ་རུང་བ་དང༌། །དུར་ཁྲོད་རྒྱན་གྱིས་བརྒྱན་པའོ། །དབུ་གསུམ་དང་ལ་བྱུང་བ་<line/>
</page>
<page index="47" id="72B">ནི༑ ༑གཡས་དཀར་གཡོན་དམར་དབུས་མཐིང་ཞལ། །རྣམ་པར་ཐར་པའི་དབུ་གསུམ་གྱིས། །ཁམས་གསུམ་མྱ་ངན་ཟླ་བའི་ཞལ། །དབུ་གསུམ་བར་ནས་རྔམ་པ་ནི། གཡས་སྔོ་གཡོན་ལྗང་<line/>
དབུས་མཐིང་ཞལ། །ཐབས་དང་ཤེས་རབ་སེམས་ཀྱི་དབུ། །སྲིད་གསུམ་དབྱིངས་སུ་རྫོགས་པའི་ཞལ། །དབུ་གསུམ་མཐའ་ནས་རྔམ་པ་ནི། །གཡས་མཐིང་གཡོན་མཐིང་དབུས་མཐིང་ཞལ།།<line/>
ཁམས་གསུམ་རེ་བ་སྐོང་བ་ཡི། །ལུང་དང་མན་ངག་སེམས་ཀྱི་དབུ། །འགྱུར་བ་མེད་པའི་མཐིང་ནག་ཞལ། །སྐྱེ་ཤི་རྩ་བ་གཅོད་པའི་ཚེམས། །དབུ་དགུ་རོལ་པའི་བྱིན་རླབས་ལས། །གཡས་གསུམ་<line/>
ཀློག་སྟོང་ལྟེ་འབྱིན་ཅིང༌། །གཡོན་གསུམ་འབྲུག་སྟོང་སྒྲ་སྒྲོག་པ། །དབུ་གསུམ་རྡོ་རྗེ་སེར་ཆེན་འབེབས། །སྤྱན་དགུ་དང་ལ་གཟིགས་པ་ནི། །ཆོས་དབྱིངས་ཀུན་ཏུ་བཟང་པོ་དང༌། །ཀུན་ཏུ་བཟང་མོའི་<line/>
མཁའ་དབྱིངས་ལ། །འགྱུར་བ་མེད་པའི་ཚུལ་གྱིས་གཟིགས། །སྤྱན་དགུ་བར་ནས་གཟིགས་པ་ནི། །རྣམ་པར་གྲོལ་བའི་ཡེ་ཤེས་ཀྱིས། །སྲིད་པའི་སེམས་ཅན་ཐམས་ཅད་ལ། །བྱམས་མགོན་<line/>
སྙོམས་པའི་སྤྱན་གྱིས་གཟིགས། །སྤྱན་དགུ་མཐའ་ནས་གཟིགས་པ་ནི། །གཡས་གསུམ་ཞེ་སྡང་ཁྲོས་པའི་སྤྱན། །གཟིགས་པས་བདུད་དང་མུ་སྟེགས་སྒྲོལ། །གཡོན་གསུམ་བྱམས་མགོན་<line/>
སྙོམས་པའི་སྤྱན། །གཟིགས་པས་མཐའ་ཡས་བདེ་ལ་འཇོག །དབུ་གསུམ་ཡེ་ཤེས་རོལ་པའི་སྤྱན། །གཟིགས་པས་སྐྱེ་འགྲོ་གནས་སུ་སྟོབས། །དབུ་དགུ་རིགས་ལྔའི་དབུ་རྒྱན་དགུ། །ལྔ་དགུ་<line/>
</page>
<page index="48" id="73A">༄༅། །བཞི་བཅུ་རྩ་ལྔ་ཡང༌། །བུདྡྷ་བཞི་བཅུ་རྩ་ལྔས་བརྒྱན། །སྟོང་པ་ཆེན་པོའི་ཡེ་ཤེས་ཀྱིས། །ཁྱབ་བདལ་ཆེན་པོའི་རྟགས་སུ་བསྣམས། །བཅོ་བརྒྱད་ཕྱག་ན་རོལ་པ་<line/>
ཡིས༑ ༑སྟོར་པ་བཅོ་བརྒྱད་དབྱིངས་སུ་སྦྱོར། །ཞབས་བརྒྱད་ང་རྒྱལ་དྲེགས་པ་འཇོམས། །ཐབས་དང་ཤེས་རབ་ལྡན་པ་ཡིས། །རྡོ་རྗེ་མཐིང་ག་གཤོག་པ་བརྐྱང༌། །བཅོ་བརྒྱད་ཕྱག་ན་བསྣམས་<line/>
པ་ཡིས། །རྡོ་རྗེ་གློ་སྙིང་ཞིང་ཆུང་གཡས། །བནྡྷ་ཞིང་ཆེན་སྟིར་ཆེན་གཡོན། །ནང་ཞགས་ཉི་མ་ཁྱུང་ཆེན་གཡས། །ཞིང་ཆེན་ཟླ་བ་འུག་པ་གཡོན། །མེ་དང་རྒྱ་མཚོ་ག་འུ་གཡས། །རླུང་དང་<line/>
རིན་ཆེན་རི་རབ་གཡོན། །ཡོན་ཏན་བཅོ་བརྒྱད་དབྱིངས་སུ་རྫོགས། །དང་པོ་རྡོ་རྗེ་དུང་ཆེན་ནི། །ཁམས་གསུམ་དབང་དུ་བསྡུས་ནས་ཀྱང༌། །བདུད་དང་མུ་སྟེགས་ཀུན་འཇོམས་པའོ། །གཉིས་<line/>
པ་སྟིར་ཆེན་གློ་སྙིང་ནི། །སྲིད་པའི་སེམས་ཅན་ཐམས་ཅད་ཀུན། །དམ་ཚིག་སྟན་དབྱིངས་སུ་སྒྲོལ། །གསུམ་པ་སྟིར་ཆུང་རིལ་མིད་ནི། །དུག་གསུམ་རྣམ་པར་སྒྲོལ་བའི་རྟགས། །བཞི་པ་<line/>
སྟིར་ཆེན་ནང་ཞགས་ནི། །རྒྱུད་ལྔའི་སེམས་ཅན་དབྱིངས་སུ་འདྲེན། །ལྔ་པ་ཉི་ཟླ་ཟུང་དུ་འཛིན། །བྱང་ཆུབ་སེམས་ལས་གཡོས་པ་མེད། །དྲུག་པ་ཁྱུང་དང་འུག་པ་ནི། །མཁའ་འགྲོ་ཐམས་<line/>
ཅད་འཁོལ་བའི་རྟགས། །བདུན་པ་མེ་དཔུང་རླུང་གིས་འཐོར། །སྲིད་པའི་བག་ཆགས་ཐལ་བར་རློག །བརྒྱད་པ་རི་རབ་རྒྱ་མཆོ་རྣམས། །ཐམས་ཅད་མ་ལུས་གཡེང་གནས་ཤིང༌། །འབྱུང་བ་<line/>
</page>
<page index="49" id="73B">ལྔ་ལ་མངའ་བརྙེས་པའོ། །དགུ་པ་རིན་ཆེན་གའུ་ནི། །དངོས་གྲུབ་སྤྲུལ་པ་འབྱུང་བའི་རྟགས། །དགུ་གཉིས་ཟུང་དུ་ལྡན་པ་ལས། །སྟོང་པ་བཅོ་བརྒྱད་དབྱིངས་སུ་རྫོགས། །དུར་ཁྲོད་རྒྱན་<line/>
གྱིས་བརྒྱན་པ་ནི། །ཐོད་སྐམ་འབར་བའི་ཕྲེང་བ་ཡིས། །ཞི་བ་ཕྱོགས་གཅིག་མྱ་ངན་ཟློ། །མངོན་པར་རྫོགས་པའི་སྐུ་བརྙེས་པའོ། །ཐོད་རློན་འདར་བའི་ཕྲེང་བ་འདི། ཁམས་གསུམ་དབང་དུ་བསྡུས་<line/>
ནས་སུ། །སྤྲུལ་པའི་སྐུ་ལ་མངའ་བརྙེས་པའོ། །ཐོད་པ་ཕྱེད་ཚལ་ཕྲེང་བས་ནི། །དུག་ལ་[?] བདུད་རྩིར་སྦྱོར་བ་སྟེ། །ལོངས་སྤྱོད་སྐུ་ལ་མངའ་བརྙེས་པའོ། །ཞིང་ཆེན་རློན་པའི་ན་བཟའ་ནི། །ཆོས་དབྱིངས་<line/>
མཉམ་པ་ཆེན་པོ་སྟེ། །ཆོས་ཀྱི་སྐུ་ལ་མངའ་བརྙེས་པའོ། །སྟག་ལྤགས་གཡང་གཞིའི་ཤམ་ཐབས་ནི། །འཕྲིན་ལས་རྣམ་བཞིའི་རང་བཞིན་ཏེ། །རྡོ་རྗེའི་སྐུ་ལ་མངའ་བརྙེས་པའོ། །སྤྲུལ་ནག་<line/>
ཆུན་འཕྱང་མང་པོ་ནི། །ཡེ་ཤེས་ཐམས་ཅད་འབྱུང་བའི་རྟགས། །རྟགས་ཆེན་སྐུ་ལ་མངའ་བརྙེས་པའོ། །ཞབས་བརྒྱད་ལྷ་བརྒྱད་བརྫིས་པ་བཞི། །ང་རྒྱལ་ཅན་རྣམས་ཚར་གཅོད་པའོ། །སངས་རྒྱས་<line/>
ཁྲོས་པའི་རྒྱལ་མོ་ནི། །ཀྲོ་དྷཱི་ཤྭ་རི་ཡུམ་གྱི་གཙོ། །མཐིང་ནག་འབར་བའི་རལ་པ་ཅན། །རྒྱན་དང་ཆ་ལུགས་གཙོ་དང་མཐུན། །འཁྲིལ་བ་ཆེན་པོའི་ཚུལ་གྱིས་སུ། །བྷནྡྷ་རཀྟ་གཙོ་ལ་སྟོབ། །<line/>
འཁྲིལ་བ་ཆེན་པོའི་ཚུལ་དུ་བསམ། །ཤར་ཕྱོགས་འཁོར་ལོའི་རྩིབས་སྟེང་ན། །ཁྲི་དང་ཉི་དཀྱིལ་ཉི་ཟླའི་གདན། །དེ་ཡི་སྟེང་དུ་བསམ་བྱ་བ། །གཟུགས་ཀྱི་ཕུང་པོ་གནས་གྱར་པ། །ཁག་<line/>
</page>
<page index="50" id="74A">༄༅། །འཐུང་བུདྡྷ་ཧེ་རུ་ཀ །དབུ་གསུམ་ཕྱག་དྲུག་ཞབས་བཞིར་བགྲད། །གཡས་ལྗང་གཡོན་སྔོ་དབུས་སེར་ཞལ། །ཕྱག་དྲུག་མངོན་པར་རོལ་པ་ལས། །འཁོར་ལོ་<line/>
དགྲ་སྟ་ཞགས་པ་གཡས། །བྷནྡྷ་རྡེའུ་ཆུང་ཁ་ཊྭཱཾ་གཡོན། །སེར་ནག་དུར་ཁྲོད་རྒྱན་གྱིས་བརྒྱན། །བདེ་གཤེགས་ཁྲོས་པའི་རྒྱལ་མོ་དང༌། །འཁྲིལ་བ་ཆེན་པོའི་ཚུལ་དུ་བསམ།།<line/>
ལྷོ་ཕྱོགས་འཁོར་ལོའི་རྩིབས་སྟེང་ན། །ཁྲི་དང་ཉི་དཀྱིལ་གཤིན་རྗེའི་གདན། །དེ་ཡི་སྟེང་དུ་བསམ་བྱ་བ། །ཚོར་བའི་ཕུང་པོ་གནས་གྱུར་པ། །ཁྲག་འཐུང་རཏྣ་ཧེ་རུ་ཀ །དབུ་གསུམ་<line/>
ཕྱག་དྲུག་ཞབས་བཞིར་བགྲད། །གཡས་སེར་གཡོན་དམར་དབུས་སྔོ་ཞལ། །ཕྱག་དྲུག་མངོན་པར་རོལ་པ་ལས། །རིན་ཆེན་གཤོལ་དང་གཏུན་ཤིང་གཡས། །བྷནྡྷ་དགྲ་སྟ་རྡེའུ་<line/>
ཆུང་གཡོན། །སྔོ་ནག་དུར་ཁྲོད་རྒྱན་གྱིས་བརྒྱན། །རིན་ཆེན་ཁྲོས་པའི་རྒྱལ་མོ་དང༌། །འཁྲིལ་བ་ཆེན་པོའི་ཚུལ་དུ་བསམ། །ནུབ་ཕྱོགས་འཁོར་ལོའི་རྩིབས་སྟེང་དུ། །ཁྲི་དང་ཉི་དཀྱིལ་<line/>
ཀླུ་ཡི་གདན། །དེ་ཡི་སྟེང་དུ་བསམ་བྱ་བ། །འདུ་ཤེས་ཕུང་པོ་གནས་གྱུར་པ། །ཁྲག་འཐུང་པདྨ་ཧེ་རུ་ཀ །དབུ་གསུམ་ཕྱག་དྲུག་ཞབས་བཞིར་བགྲད། །གཡས་སྔོ་གཡོན་དམར་དབུས་ལྗང་<line/>
ཞལ༑ ༑ཕྱག་དྲུག་མངོན་པར་རོལ་པ་ལས། །པདྨ་རྡེའུ་ཆུང་སྡུ་གྲི་གཡས། །བྷནྡྷ་ཁ་ཊྭཱཾ་ས་ཕྲེང་གཡོན། །དམར་ནག་དུར་ཁྲོད་རྒྱན་གྱིས་བརྒྱན། །པདྨ་ཁྲོས་པའི་རྒྱལ་མོ་དང༌། །འཁྲིལ་<line/>
</page>
<page index="51" id="74B">བ་ཆེན་པོའི་ཚུལ་དུ་བསམ། །བྱང་ཕྱོགས་འཁོར་ལོའི་རྩིབས་སྟེང་ན། །ཁྲི་དང་ཉི་དཀྱིལ་གནོད་སྦྱིན་གདན། །དེ་ཡི་སྟེང་དུ་བསམ་བྱ་བ། །འདུ་བྱེད་ཕུང་པོ་གནས་གྱུར་པ། །ཁྲག་འཐུང་ཀརྨ་ཧེ་<line/>
རུ་ཀ་༑དབུ་གསུམ་ཕྱག་དྲུག་ཞབས་བཞིར་བགྲད། །གཡས་དམར་གཡོན་སེར་དབུས་ལྗང་ཞལ། །ཕྱག་དྲུག་མངོན་པར་རོལ་པ་ལས། །རལ་གྲི་ཞགས་པ་རྡེའུ་ཆུང་གཡས། །བྷནྡྷ་ཐོད་དབྱུག་<line/>
ཁ་ཊྭཱཾ་གཡོན། །ལྗང་ནག་དུར་ཁྲོད་རྒྱན་གྱིས་བརྒྱན། །ལས་མཆོག་ཁྲོས་པའི་རྒྱལ་མོ་དང༌། །འཁྲིལ་བ་ཆེན་པོའི་ཚུལ་དུ་བཞུགས། །འཁོར་ལོ་འབར་བའི་ཕྱིར་མིན། །མེ་དཔུང་འབར་བའི་<line/>
གཞལ་ཡས་ན། །མཁའ་དབྱིངས་གཉིས་སུ་མེད་པ་ལས། །མཁའ་ལས་སྐྱེས་པའི་ཕྲ་མེན་མ། །ཤར་ཕྱོགས་སུ་ནི་བསམ་བྱ་བ། །ས་བདག་བསྒྱེལ་བའི་གདན་སྟེང་དུ། །ཀུན་གཞི་གནས་<line/>
གྱུར་ཕྲ་མེན་མ། །རྣལ་འབྱོར་སྔོ་ནག་གཽ་རི་མ། །རལ་པ་ཁམ་ནག་གྱེན་དུ་འཁྱིལ། །མཆེ་གཙིགས་རྐན་བརྡབས་གཡང་གཞི་གསོལ། །སྤྱུགས་པར་གླུ་བླངས་ཧ་ཧས་བཞད། །སྟི་ར་དབྱུག་པ་<line/>
གཡས་པ་ན། །བྷནྡྷ་རཀྟ་གཡོན་པ་ན། །སྐྱེ་ཤི་མ་ལ་བརྐྱང་བསྐུམ་བཞུགས། །ལྷོ་ཕྱོགས་ངོས་སུ་བསམ་བྱ་བ། །གསོད་སྐྱེན་བསྒྱེལ་བའི་གདན་སྟེང་དུ། །རྣམ་ཤེས་གནས་གྱུར་ཕྲ་མེན་མ།།<line/>
རྣལ་འབྱོར་སེར་ནག་ཙཽ་རི་མ། །རལ་པ་ཁམ་ནག་གྱེན་དུ་འཁྱིལ། །མཆེ་གཙིགས་རྐན་བརྡབས་གཡང་གཞི་གསོལ། །སྦྱུགས་པས་གླུ་བླངས་ཧ་ཧས་བཞད། །ཐབས་ཀྱིས་མདའ་<line/>
</page>
<page index="52" id="75A">༄༅། །དྲངས་གཡས་པ་ན། །ཤེས་རབ་གཞུ་བརྡུངས་གཡོན་པ་ན། །ཡ་མ་ཡེ་ལ་བརྐྱང་བསྐུམ་བཞུགས། །ནུབ་ཀྱི་ཕྱོགས་སུ་བསམ་བྱ་བ། །ཉི་མ་བསྒྱེལ་བའི་<line/>
གདན་སྟེང་དུ། །ཉོན་མོངས་གནས་གྱུར་ཕྲ་མེན་མ། །རྣལ་འབྱོར་དམར་ནག་ཕྲ་མོ་ཧ། །རལ་པ་ཁམ་ནག་གྱེན་དུ་འཁྱིལ། །མཆེ་གཙིགས་རྐན་བརྡབས་གཡང་གཞི་གྱོན། །སྤྱུགས་པས་<line/>
གླུ་བླངས་ཧ་ཧས་བཞད། །ཆུ་སྲིན་རྒྱལ་མཚན་གཡས་པ་ན། །བྷནྡྷ་རཀྟ་གཡོན་པ་ན། །སཱུཪྻ་ཡེ་ལ་བརྐྱང་བསྐུམ་བཞུགས། །བྱང་གི་ཕྱོགས་སུ་བསམ་བྱ་བ། །ཟླ་བ་བསྒྱེལ་བའི་<line/>
གདན་སྟེང་དུ། །རེག་བྱ་གནས་གྱུར་ཕྲ་མེན་མ། །རྣལ་འབྱོར་དམར་ནག་བེ་ཏ་ལི། །རལ་པ་ཁམ་ནག་གྱེན་དུ་འཁྱིལ། །མཆེ་གཙིགས་རྐན་བརྡབས་གཡང་གཞི་གྱོན། །སྤྱུགས་པས་<line/>
གླུ་བླངས་ཧ་ཧས་བཞད། །རྡོ་རྗེ་རྩེ་ལྔ་གཡས་པ་ན། །སྟིར་ཆུང་མགོ་གཅོད་གཡོན་པ་ན། །ཙནྡྲ་ཡེ་ལ་བརྐྱང་བསྐུམ་བཞུགས། །ཤར་ལྷོ་མཚམས་སུ་བསམ་བྱ་བ། །མེ་ལྷ་བསྒྱེལ་<line/>
བའི་གདན་སྟེང་དུ། །ལྟ་བྱེད་ཕྲ་མེན་གནས་གྱུར་པ། །རྣལ་འབྱོར་དམར་ནག་པུཀྐ་སི། །སྐྲ་འབར་མཆེ་གཙིགས་རྐན་བརྡབས་ཤིང༌། །དུར་ཁྲོད་གཡང་གཞི་སློག་པ་གྱོན། །སྤྱུགས་<line/>
པས་གླུ་བླངས་ཧ་ཧས་བཞད། །སྟི་ར་ཆེན་པོ་གཡས་པ་ན། །ཚེམས་བར་རྒྱུ་འདྲེན་གཡོན་པ་ན། །ཨགྣེ་ཡེ་ལ་བརྐྱང་བསྐུམས་བཞུགས། །ལྷོ་ནུབ་མཚམས་སུ་བསམ་བྱ་བ།།<line/>
</page>
<page index="53" id="75B">བདེན་བྲལ་བསྒྱེལ་བའི་གདན་སྟེང་དུ། །ཉན་བྱེད་གནས་གྱུར་ཕྲ་མེན་མ། །རྣལ་འབྱོར་མཐིང་ནག་སྨ་ཤ་ནི། །སྐྲ་འབར་མཆེ་གཙིགས་རྐན་བརྡབས་ཤིང༌། །སྲོག་ཆགས་ཆེན་པོ་<line/>
གཡང་གཞི་གྱོན། །སྤྱུགས་པས་གླུ་བླངས་ཧ་ཧས་བཞད། །སྟི་ར་ཆུང་ངུ་གཡོན་པ་ན། །ཙིཏྟ་ཕྱུངས་པ་གཡས་པ་ན། །ནི་རི་ཏི་ལ་བརྐྱང་བསྐུམ་བཞུགས། །ནུབ་བྱང་མཚམས་སུ་<line/>
བསམ་བྱ་བ། །རླུང་ལྷ་བསྒྱེལ་བའི་གདན་སྟེང་དུ། །སྣོམ་བྱེད་གནས་གྱུར་ཕྲ་མེན་མ། །རྣལ་འབྱོར་སེར་ནག་ཙཎྜ་ལི། །སྐྲ་འབར་མཆེ་གཙིགས་རྐན་བརྡབས་ཤིང༌། །འཇིགས་སུ་རུང་<line/>
བའི་སློག་པ་གསོལ། །སྤྱུགས་པས་གླུ་བླངས་ཧ་ཧས་བཞད། །སྟི་ར་ཆུང་ངུ་གཡས་པ་ན། །བྷནྡྷ་བཅད་པ་གཡོན་པ་ན། །བ་ཡ་བེ་ལ་བརྐྱང་བསྐུམ་བཞུགས། །བྱང་ཤར་མཚམས་སུ་<line/>
བསམ་བྱ་བ། །དབང་ལྡན་བསྒྱེལ་བའི་གདན་སྟེང་དུ། །མྱོང་བྱེད་གནས་གྱུར་ཕྲ་མེན་མ། །རྣལ་འབྱོར་ལྗང་ནག་གྷསྨ་རི། །སྐྲ་འབར་མཆེ་གཙིགས་རྐན་བརྡབས་ཤིང༌། །སྟི་ར་ཆེན་<line/>
པོའི་ཤུན་པ་གསོལ། །སྦྱུགས་པས་གླུ་བླངས་ཧ་ཧས་བཞད། །བྷནྡྷ་རཀྟ་གཡས་པ་ན། །རྩེ་གསུམ་འཁྲུག་པ་གཡོན་པ་ན། །ཨི་ཤྭ་ར་ལ་བརྐྱང་བསྐུམ་བཞུགས། །དཀྱིལ་འཁོར་དེ་<line/>
ཡི་ཕྱི་རིམ་དུ། །སྨུག་ནག་འབར་བའི་བར་ཁྱམས་ན། །གསང་བའི་མཁའ་ལས་སྐུར་བསྐྱེད་པ། །ཤར་གྱི་ཕྱོགས་སུ་བསམ་བྱ་བ། །དྲི་ཟ་བསྒྱེལ་བའི་གདན་སྟེང་དུ། །ཀུན་གཞི་ཡུལ་<line/>
</page>
<page index="54" id="76A">༄༅། །ལས་གནས་གྱུར་པ། །ཕྲ་མེན་ཐོགས་མེད་སེང་གེའི་གདོང༌། །རྣལ་འབྱོར་སེར་ནག་སེངྒེ་མ། །མཆེ་གཙིགས་རྐན་བརྡབས་གཡང་གཞི་གྱོན། །ཕྱག་གཉིས་<line/>
བསྣོལ་སྟབས་ཤིན་ཏུ་འགྱིང༌། །སྟིར་ཆེན་པོ་སྦྲུག་ཅིང་གསོལ། །ཨིནྡྲ་ཡེ་ལ་བརྐྱང་བསྐུམ་བཞུགས། །ལྷོ་ཡི་ཕྱོགས་སུ་བསམ་བྱ་བ། །གྲུལ་བུམ་བསྒྱེལ་བའི་གདན་སྟེང་དུ། །<line/>
རྣམ་ཤེས་ཡུལ་ལ་གནས་གྱུར་པ། །ཕྲ་མེན་དཔའ་བོ་སྟག་གི་གདོང༌། །རྣལ་འབྱོར་དམར་ནག་བྱ་གྲི་མ། །མཆེ་གཙིགས་རྐན་བརྡབས་གཡང་གཞི་གྱོན། །ཕྱག་གཉིས་གྱད་ཀྱི་འདོར་<line/>
ཚུལ་གྱིས། །སྟིར་ཆུང་བསྐྱུར་ནས་འབྲུ་ཚུགས་ལྟ། །ར་ཏྲིའི་གདན་ལ་བརྐྱང་བསྐུམ་བཞུགས། །ནུབ་ཀྱི་ཕྱོགས་སུ་བསམ་བྱ་བ། །ཡི་དྭགས་བསྒྱེལ་བའི་གདན་སྟེང་དུ། །ཉོན་མོངས་<line/>
ཡུལ་ལ་གནས་གྱུར་པ། །ཕྲ་མེན་རྟོག་འདུལ་ཝ་ཡི་གདོང༌། །རྣལ་འབྱོར་དམར་ནག་སྲི་ཀ་མ། །མཆེ་གཙིགས་རྐན་བརྡབས་གཡང་གཞི་གྱོན། །ཕྱག་གཉིས་སྟིར་ཆེན་ནང་གྲོལ་<line/>
འདྲུ༑ ༑ཧྲི་འདི་གདན་ལ་བརྐྱང་བསྐུམ་བཞུགས། །བྱང་གི་ཕྱོགས་སུ་བསམ་བྱ་བ། །གནོད་སྦྱིན་བསྒྱེལ་བའི་གདན་སྟེང་དུ། །རེག་བྱ་ཡུལ་ལ་གནས་གྱུར་བ། །ཕྲ་མེན་བཏང་སྙོམས་<line/>
སྤྱང་མོའི་གདོང༌། །རྣལ་འབྱོར་མཐིང་ནག་ཤྭ་ན་མ། །མཆེ་གཙིགས་རྐན་བརྡབས་གཡང་གཞི་གྱོན། །ཕྱག་གཉིས་རོལ་པ་ཆེན་པོ་ཡིས། །སྟི་ར་ཕྱེད་མར་བཙལ་ནས་གསོལ། །<line/>
</page>
<page index="55" id="76B">ཡཀྵའི་གདན་ལ་བརྐྱང་བསྐུམ་བཞུགས། །ཤར་ལྷོ་མཚམས་སུ་བསམ་བྱ་བ། །སྲིན་པོ་བསྒྱེལ་བའི་གདན་སྟེང་དུ། །ལྟ་བྱེད་ཡུལ་ལ་གནས་གྱུར་པ། །པྲ་མེན་གཟི་བརྗིད་བྱ་རྒོད་<line/>
གདོང༌། །རྣལ་འབྱོར་དམར་ནག་ཀྲི་ཏ་མ། །མཆུ་བརྡར་རྐན་བརྡབས་གཡང་གཞི་གྱོན། །ཟངས་གྲི་རྣོན་པོ་གཡས་པ་ན། །རྒྱུ་ཞགས་དྲང་བ་གཡོན་པ་ན། །རཀྵ་ས་ལ་བརྐྱང་བསྐུམ་<line/>
བཞུགས། །ལྷོ་ནུབ་མཚམས་སུ་བསམ་བྱ་བ། །སྲིན་པོ་བསྒྱེལ་བའི་གདན་སྟེང་དུ། །ཉན་བྱེད་ཡུལ་ལ་གནས་གྱུར་པ། །ཕྲ་མེན་གསལ་བྱེད་དུར་བྱའི་གདོང༌། །རྣལ་འབྱོར་རྣལ་མ་<line/>
ཀངྐ་མ། །མཆུ་བརྡར་རྐན་བརྡབས་གཡང་གཞི་གསོལ། །སྟིར་ཆུང་སྟོད་སྨད་གཡས་གཡོན་ན། །རྔམ་པའི་ཚུལ་གྱིས་ཕྲག་ལ་བཀལ། །རཀྵ་ས་ལ་བརྐྱང་བསྐུམ་བཞུགས། །ནུབ་བྱང་<line/>
མཚམས་སུ་བསམ་བྱ་བ། །སྲིན་པོ་བསྒྱེལ་བའི་གདན་སྟེང་དུ། །སྣོམ་བྱེད་ཡུལ་ལ་གནས་གྱུར་པ། །ཕྲ་མེན་ས་ལེ་བྱ་རོག་གདོང༌། །རྣལ་འབྱོར་དམར་ནག་ཁ་ཁྭ་མ། །མཆུ་བརྡར་རྐན་<line/>
བརྡབས་གཡང་གཞི་གྱོན། །ཟངས་གྲི་དམར་པོ་གཡས་པ་ན། །བྷནྡྷ་རཀྟ་གཡོན་པ་ན། །རཀྵ་ས་ལ་བརྐྱང་བསྐུམ་བཞུགས། །བྱང་ཤར་མཚམས་སུ་བསམ་བྱ་བ། །སྲིན་པོ་བསྒྱེལ་བའི་གདན་<line/>
སྟེང་དུ། །མྱོང་བྱེད་ཡུལ་ལ་གནས་གྱུར་པ། །ཕྲ་མེན་རྫོགས་བྱེད་འུག་པའི་གདོང༌། །རྣལ་འབྱོར་ལྗང་ནག་ཧུ་ལུ་མ། །མཆུ་བརྡར་རྐན་བརྡབས་གཡང་གཞ་གསོལ། །རྡོ་རྗེ་ལྕགས་ཀྱུ་<line/>
</page>
<page index="56" id="77A">༄༅། །གཡས་པ་ན། །སྟིར་ཆུང་སྤྱི་འཇོམས་གཡོན་བ་ན། །རཀྵ་ས་ལ་བརྐྱང་བསྐུམ་བཞུགས། །འབར་བའི་བར་ཁྱམས་ཐ་མ་ལ། །ཐོད་སྐམ་འབར་བའི་གཞལ་<line/>
ཡས་ན། །ཞིང་ཆེན་བསྣོལ་བའི་གདན་སྟེང་དུ། །ཤར་གྱི་ཕྱོགས་སུ་བསམ་བྱ་བ། །ཉུལ་བྱེད་ཡུལ་ལ་གནས་གྱུར་པ། །སྤོར་བྱེད་ཆེན་མོ་མི་བཟད་མ། །སྣ་ཚོགས་འགྱུར་བའི་སྐུ་<line/>
མདོག་མ། །ཞིང་ཆེན་རོལ་པའི་སློག་པ་གསོལ། །རལ་པ་ཁམ་ནག་གྱེན་དུ་འབར། །སྤྱུགས་པས་གླུ་བླངས་སྲིད་གསུམ་འབར། །ཧ་ཧའི་གད་མོས་ཡེ་ཤེས་རོལ། །ཉི་ཟེར་ཞགས་པ་<line/>
གཡས་པ་ན། །བྷནྡྷ་རཀྟ་གཡོན་པ་ན། །རོ་རློན་སྟེང་དུ་བརྐྱང་བསྐུམ་བཞུགས། །ལྷོ་ཡི་ཕྱོགས་སུ་བསམ་བྱ་བ། །མི་མགོན་ཐུབ་པ་གནས་གྱུར་པ། །སྤོར་བྱེད་ཆེན་མོ་མདུང་ཐུང་འཕེན། །<line/>
རྣལ་འབྱོར་སེར་ནག་ཉུལ་ཆེན་མ། །རལ་པ་ཁམ་ནག་གྱེན་དུ་འཁྱིལ། །མི་ཡི་གཡང་གཞི་གོས་སུ་གྱོན། །སྤྱུགས་པས་གླུ་བླངས་སྲིད་གསུམ་སྦྱངས། །ཧ་ཧའི་གད་མོས་མི་རྣམས་སྤོར།།<line/>
རྡོ་རྗེ་མདུང་ཐུང་གཡས་པ་ན། །བྷནྡྷ་རཀྟ་གཡོན་པ་ན། །རོ་རློན་སྟེང་དུ་བརྐྱང་བསྐུམ་བཞུགས། །ནུབ་ཀྱི་ཕྱོགས་སུ་བསམ་བྱ་བ། །ཆོས་ཀྱི་དབྱིངས་ལས་གནས་གྱུར་པ། །སྤོར་བྱེད་རྡོ་རྗེ་<line/>
དྲིལ་འཁྲོལ་མ། །རྣལ་འབྱོར་མཚོན་དུ་མེད་པའི་སྐུ། །རལ་པ་ཁམ་ནག་གྱེན་དུ་འབར། །ཆོས་ཉིད་དབྱིངས་ཀྱི་ན་བཟའ་གསོལ། །སྤྱུགས་པས་གླུ་བླངས་སྟོང་ཁམས་སྤོར། །ཧ་ཧའི་གད་མོས་<line/>
</page>
<page index="57" id="77B">དབྱིངས་སུ་སྦྱོར། །གསུང་བསྒྲགས་དྲིལ་བུ་གཡས་པ་ན། །བྷནྡྷ་རཀྟ་གཡོན་པ་ན། །རོ་རློན་སྟེང་དུ་བརྐྱང་བསྐུམ་བཞུགས། །བྱང་གི་ཕྱོགས་སུ་བསམ་བྱ་བ། །ལྷ་མིན་ཐུབ་པ་གནས་གྱུར་པ།།<line/>
སྤོར་བྱེད་ཐོད་ཕྲེང་སྐར་མདའི་གདོང༌། །རྣལ་འབྱོར་སྔོ་ནག་ཉུལ་ཆེན་མ། །སྲོག་ཆགས་ཆེན་པོའི་གཡང་གཞི་གྱོན། །རལ་པ་ཁམ་ནག་གྱེན་དུ་འབར། །སྤྱུགས་པས་གླུ་བླངས་ཁམས་གསུམ་སྦྱངས། །<line/>
ཧ་ཧའི་གད་མོས་ལྷ་མིན་སྤོར། །རྡོ་རྗེ་སྐར་མདའ་གཡས་པ་ན། །བྷནྡྷ་རཀྟ་གཡོན་པ་ན། །རོ་རློན་སྟེང་དུ་བརྐྱང་བསྐུམ་བཞུགས། །ཤར་ལྷོ་མཚམས་སུ་བསམ་བྱ་བ། །ལྷ་འདུལ་ཐུབ་པ་གནས་གྱུར་པ། །སྤོར་<line/>
བྱེད་ཁྱུང་ཐོགས་གནོད་སྦྱིན་མ། །རྣལ་འབྱོར་མཐིང་ནག་ཉུལ་ཆེན་མ། །འཇིགས་བྱེད་གཡང་གཞི་གོས་སུ་གྱོན། །རལ་པ་ཁམ་ནག་གྱེན་དུ་འབར། །སྤྱུགས་པས་གླུ་བླངས་སྟོང་ཁམས་གྲགས། །ཧ་ཧའི་<line/>
གད་མོས་ལྷ་རྣམས་སྤོར། །རྡོ་རྗེ་ཁྱུང་ཆེན་གཡས་པ་ན། །བྷནྡྷ་རཀྟ་གཡོན་པ་ན། །རོ་རློན་སྟེང་དུ་བརྐྱང་བསྐུམ་བཞུགས། །ལྷོ་ནུབ་མཚམས་སུ་བསམ་བྱ་བ། །ཡི་དྭགས་ཐུབ་པ་གནས་གྱུར་པ། །སྤོར་<line/>
བྱེད་མེ་ཁྱེར་གློག་ཕྲེང་འཛིན། །རྣལ་འབྱོར་དམར་ནག་ཉུལ་ཆེན་མ། །ཡི་དྭགས་མགྲིན་རིང་གཡང་གཞི་གྱོན། །རལ་པ་ཁམ་ནག་གྱེན་དུ་འབར། །སྤྱུགས་པས་གླུ་བླངས་སྣང་སྲིད་སྦྱངས། །ཧ་ཧའི་གད་<line/>
མོས་ཡི་དྭགས་སྤོར། །རྡོ་རྗེ་གློག་ཕྲེང་གཡས་པ་ན། །བྷནྡྷ་རཀྟ་གཡོན་པ་ན། །རོ་རློན་སྟེང་དུ་བརྐྱང་བསྐུམ་བཞུགས། །ནུབ་བྱང་མཚམས་སུ་བསམ་བྱ་བ། །བྱོལ་སོང་ཐུབ་པ་གནས་གྱུར་པ།།<line/>
</page>
<page index="58" id="78A">༄༅། །སྤོར་བྱེད་འཇིགས་ཆེན་སློག་ཤ་རྡེབ། །རྣལ་འབྱོར་སྨུག་ནག་ཉུལ་ཆེན་མ། །རལ་པ་ཁམ་ནག་གྱེན་དུ་འབར། །སློག་ཆེན་བརྗིད་པའི་གཡང་གཞི་གྱོན། །སྤྱུགས་པས་<line/>
གླུ་བླངས་སྟོང་ཁམས་གྲགས། །ཧ་ཧའི་གད་མོས་བྱོལ་སོང་སྤོར། །རྡོ་རྗེ་སློག་ཤ་གཡས་པ་ན། །བྷནྡྷ་རཀྟ་གཡོན་པ་ན། །རོ་རློན་སྟེང་དུ་བརྐྱང་བསྐུམ་བཞུགས། །བྱང་ཤར་མཚམས་སུ་བསམ་<line/>
བྱ་བ། །དམྱལ་མགོན་ཐུབ་པ་གནས་གྱུར་པ། །སྤོར་བྱེད་གཤིན་རྗེ་རལ་གྲི་སྐྲ། །རྣལ་འབྱོར་སྔོ་ནག་ཉུལ་ཆེན་མ། །རལ་པ་ཁམ་ནག་གྱེན་དུ་འབར། །གཤིན་རྗེ་གཡང་གཞི་གོས་སུ་གྱོན། །སྦྱུགས་<line/>
པས་གླུ་བླངས་སྲིད་གསུམ་སྦྱངས། །ཧ་ཧའི་གད་མོས་དམྱལ་བ་སྤོར། །རྡོ་རྗེ་རལ་གྲི་གཡས་པ་ན། །བྷནྡྷ་རཀྟ་གཡོན་པ་ན། །རོ་རློན་སྟེང་དུ་བརྐྱང་བསྐུམ་བཞུགས། །འབར་བའི་དཀྱིལ་འཁོར་སྒོ་བཞི་<line/>
ལ༑ ༑ཕྱིན་ཅི་ལོག་བཞི་གནས་གྱུར་པ། །ཤར་གྱི་སྒོར་ནི་བསམ་བྱ་བ། །ཕག་ཆེན་པོ་ཡི་གདན་སྟེང་དུ། །རྟ་གདོང་སྲིན་མོའི་གཡང་གཞི་གསོལ། །རྡོ་རྗེ་ལྕགས་ཀྱུ་གཡས་པ་ན། །བྷནྡྷ་<line/>
རཀྟ་གཡོན་པ་ན། །ཕག་ཆེན་པོ་ཡི་གདན་སྟེང་དུ། །སྟོབས་ཆེན་ཁྲོ་བོ་ཆེན་པོ་དང༌། །འཁྲིལ་བ་ཆེན་པོའི་ཚུལ་དུ་བཞུགས། །རྔམ་པའི་ཚུལ་གྱིས་ཕྱིར་བལྟས་པའོ། །ལྷོ་ཡི་སྒོར་ནི་<line/>
བསམ་བྱ་བ། །ར་གདོང་ཆེན་མོའི་གདན་སྟེང་དུ། །ཕག་གདོང་ཆེན་མོའི་གཡང་གཞི་གྱོན། །ལྕགས་ཀྱི་དྲིལ་ཞགས་གཡས་པ་ན། །བྷནྡྷ་རློན་པ་གཡོན་པ་ན། །ར་གདོང་ཆེན་མོའི་གདན་སྟེང་<line/>
</page>
<page index="59" id="78B">དུ༑ ༑ཁྲོ་ཆེན་གཤིན་རྗེ་གཤེད་པོ་དང༌། །འཁྲིལ་བ་ཆེན་པོའི་ཚུལ་གྱིས་སུ། །རྔམ་པའི་ཚུལ་གྱིས་བལྟས་པའོ། །ནུབ་ཀྱི་སྒོར་ནི་བསམ་བྱ་བ། །བུམ་རྣ་ཆེན་མོའི་གདན་སྟེང་དུ། །དྲེད་གདོང་ཆེན་མོའི་<line/>
གཡང་གཞི་གྱོན། །ལྕགས་སྒྲོག་མེ་འབར་གཡས་པ་ན། །བྷནྡྷ་རློན་པ་གཡོན་པ་ན། །སྲིན་པོ་བུམ་རྣའི་གདན་སྟེང་དུ། །ཁྲོ་ཆེན་རྟ་མགྲིན་ཆེན་པོ་དང༌། །འཁྲིལ་བ་ཆེན་པོའི་ཚུལ་གྱིས་སུ། །རྔམ་<line/>
པའི་ཚུལ་གྱིས་ཕྱིར་བལྟས་པའོ། །བྱང་གི་སྒོར་ནི་བསམ་བྱ་བ། །གསུས་པོ་ཆེ་ཡི་གདན་སྟེང་དུ། །སྤྱང་གདོང་ཆེན་མོ་གཡང་གཞི་གྱོན། །དྲིལ་བུ་ཐལ་ཆེན་གཡས་པ་ན། །བྷནྡྷ་རློན་པ་གཡོན་པ་ན། །<line/>
གསུས་པོ་ཆེ་ཡི་གདན་སྟེང་དུ། །ཁྲོ་ཆེན་བདུད་རྩི་འཁྱིལ་པ་དང༌། །འཁྲིལ་པ་ཆེན་པོའི་ཚུལ་གྱིས་སུ། །རྔམ་པའི་ཚུལ་གྱིས་ཕྱིར་བལྟས་པའོ། །ཧོ་བཛྲ་གུ་ཧྱ་ཚིག་ཏུའོ། །གསང་བའི་སྙིང་པོའི་དེ་ཁོ་ན་<line/>
ཉིད་ངེས་པ་སྒྱུ་འཕྲུལ་བླ་མ་ཆེན་པོ་ལས། བདུད་བཏུལ་བ་དང་ཉིད་ཀྱི་སྐུ་གསུང་ཐུགས་ཀྱི་ཆེ་བའི་ཡོན་ཏན་ཕྱོགས་བཅུར་གསལ་བའི་ལེའུ་སྟེ་དགུ་པའོ།། །།དེ་ནས་དགྱེས་པ་ཆེན་པོ་ཡེ་ཤེས་རྒྱལ་<line/>
པོ་དེ་ཉིད་གསུང་གི་དཀྱིལ་འཁོར་ཆེན་པོ་འདི་ཡང་དག་པར་གྲགས་ཤིང་དམ་ཚིག་རྗེས་སུ་འཛིན་པའི་དགོངས་པ་རྩེར་ཆིབ་ནས་སྐུ་གསུང་ཐུགས་རྡོ་རྗེ་ལས་འདི་དག་ཕྱུང་ངོ༌། །བྷྲུཾ་བི་ཤྭ་ཀྲོ་དྷ་བཛྲ་<line/>
ཛྭ་ལ་མཎྜ་ལ་ཙཀྲ་ཧཱུཾ་ཕཊ་ཕཊ་ཕཊ། ཧ་ལ་ཧ་ལ་དུ་ཏྲི་ཙཀྲ་ནཱན། སཱུཪྻ་ཙནྡྲ་པདྨ་དེ་བ་ཏིཥྛ་ནཱན། ཧཱུཾ་ཧཱུཾ་ཧ་ཧ་ཧཱུཾ་ཧཱུཾ་བཛྲ་མཧཱ་ཤྲཱི་ཧེ་རུ་ཀ་མཧཱ་ཙཎྜ་སརྦ་དུཥྚཱན་ཏ་ཀ་ཧ་ན་ད་ཧ་པ་ཙ་ཧཱུཾ་ཕཊ། ཧཱུཾ་བཛྲ་<line/>
</page>
<page index="60" id="79A">༄༅། །དྷ་ར་མཧཱ་ཀྲོ་དྷེ་ཤྭ་རི་ཛྭ་ལ་ནི་ཧཱུཾ་ཕཊ། ཨོཾ་སརྦ་ཏ་ཐཱ་ག་ཏ་མཧཱ་ཤྲཱི་ཧེ་རུ་ཀ་མཧཱ་ཙཎྜ་སརྦ་དུཥྚ་ན་ཏ་ཀ་ཧ་ན་ད་ཧ་པ་ཙ་ཧཱུཾ་ཕཊ། ཨོཾ་སརྦ་ཏ་ཐཱ་ག་ཏོ་བུདྡྷ་མཧཱ་ཀྲོ་དྷི་ཤྭ་རི་<line/>
ཛྭ་ལ་ནི་ཧཱུཾ་ཕཊ། ཨོཾ་ཏྲཾ་རཏྣ་མཧཱ་ཤྲཱི་ཧེ་རུ་ཀ་མཧཱ་ཙཎྜ་སརྦ་དུཥྣཱ་ན་ཏ་ཀ་ཧ་ན་ད་ཧ་པ་ཙ་ཧཱུཾ་ཕཊ། ཏྲཾ་སཱུཪྻ་རཏྣ་མཧཱ་ཀྲོ་དྷི་ཤྭ་རི་ཛྭ་ལ་ནི་ཧཱུཾ་ཕཊ། ཨོཾ་ཧྲཱིཿཔདྨ་མཧཱ་ཤྲཱི་ཧེ་རུ་ཀ་མཧཱ་ཙཎྜ་སརྦ་དུཥྚཱ་ན་ཏ་ཀ་ཧ་<line/>
ན་ད་ཧ་པ་ཙ་ཧཱུཾ་ཕཊ། ཧྲཱི་ཤྭ་པདྨ་བ་མུ་ཀ་མཧཱ་ཀྲོ་དྷི་ཤྭ་རི་ཛྭ་ལ་ནི་ཧཱུཾ་ཕཊ། ཧ་ཀརྨ་མཧཱ་ཤྲཱི་ཧེ་རུ་ཀ་མཧཱ་ཙཎྜ་སརྦ་དུཥྣཱན་ཏ་ཀ་ཧ་ན་ད་ཧ་པ་ཙ་ཧཱུཾ་ཕཊ། ཀརྨ་མཧཱ་ཀྲོ་དྷི་ཤྭ་རི་ཛྭ་ལ་ནི་ཧཱུཾ་ཕཊ། བཛྲ་ཀེའུ་རི་ཧ།<line/>
བཛྲ་ཙའུ་རི་ཧ། བཛྲ་པྲ་མོ་ཧཱ་ཧ། བཛྲ་བེ་ཏཱ་ལི་ཧ། བཛྲ་པུཀྐ་སི་ཧ། བཛྲ་གྷསྨ་རི་ཧ། བཛྲ་སྨ་ཤཱ་ནི་ཧ། བཛྲ་ཙཎྜ་ལི་ཧ། བཛྲ་སིདྷ་མུ་ཁ་ཧེ། བཛྲ་བྱཱ་གྟྲྀ་མུ་ཁ་ཧེ། བཛྲ་སྲི་ལ་མུ་ཁ་ཧེ། བཛྲ་ཤྭ་ན་མུ་ཁ་ཧེ། བཛྲ་གྲྀ་དྷ་མུ་ཁ་<line/>
ཧེ༑ བཛྲ་ཀངྐ་མུ་ཁ་ཧེ། བཛྲ་ཀཱ་ཀ་མུ་ཁ་ཧེ། བཛྲ་ཧུ་ལུ་ཀ་མུ་ཁ་ཧེ། བཛྲ་ཨཪྻ་ཏེ་ཙ་ཏེ་ང་ཙ། བཛྲ་ཨ་མོ་གྷ་ཧཱུཾ། བཛྲ་ཨཱ་ལོ་ཀ་པཾ། བཛྲ་བྷསྨི་པཱ་ལ་ཡ་བ་ཏོ་ཧོ། ཨེ་ཧྱེ་ཧི་ཕྲི་ཏ་ཨཱཪྻ་ནི་ཙ་ཏུར་བ་ཡ་<line/>
ཕཊ༑ བཛྲ་བེ་ཡོ་གི་པྲ་ཏི་ཨཱཪྻ་ནི་ཙ་ཏུར་ཐཱ་ཡ་ཧཱུཾ་ཕཊ། བཛྲ་མུ་ཨ་ནི་ཨ་པྲ་ཏི་ཨཱཪྻ་ནི་པ་ཤི་ཀ་ར་ཕཊ། བཛྲ་མུ་ནི་ཨ་པྲ་ཏི་ཨཱཪྻ་བ་ནི་ཤི་ཀ་ར་ཕཊ། བཛྲ་མུ་ནི་ཨ་སུཾ་པ་ཨ་ནི་བ་ཤི་ཀ་ར་ཕཊ།<line/>
བཛྲ་མུ་ནི་ཨ་པྲ་ཏི་ཨཱཪྻ་ནི་ཏྲཾ་སུ་པ་ཤི་ཀ་ར་ཕཊ། བཛྲ་མུ་ཏྲི་ནི་ཨ་པྲ་ཏི་ཨཱཪྻ་ནི་པ་ཤི་ཀ་ར་ཕཊ། བཛྲ་མུ་ནི་ཨ་དུ་བྲི་ཏི་ཨ་ནི་པ་ཤི་ཀ་ར་ཕཊ། ཨེ་ཧྱེ་ཧི་ཨཱ་ན་ཡ་ཧོ། ཨོཾ་རུ་ལུ་རུ་ལུ་ཧཱུཾ་བྷྱོ་ཧཱུཾ།<line/>
</page>
<page index="61" id="79B">ཛཿཧཱུཾ་བཾ་ཧོ། བཛྲ་ཀྲོ་དྷ་ས་མ་ཡ་ཧཱུཾ་ཕཊ་ཅེས་གསུང་གི་དཀྱིལ་འཁོར་གྱིས་སྟོང་གསུམ་གྱི་དཀྱིལ་འཁོར་ཁྱབ་པར་དུས་གཅིག་ཁྱབ་པར་གྲགས་པ་དང༌། དམ་ནོད་པ་བཀའ་ཉན་གྱི་ཚོགས་མའི་སྲིན་<line/>
མོ་ལ་སོགས་པ་རྣམས་ཀྱིས་ཀྱང་སོ་སོའི་སྲོག་གི་སྙིང་པོ་ཕུལ་ལོ། །བཛྲ་མ་ནུ་རཀྵ་སི། བཛྲ་པྲ་མ་ནི། བཛྲ་རཽ་ཏྲི། བཛྲ་བཻཥྞ་བེ། བཛྲ་པིངྒ་ལཾ། བཛྲ་ཀེ་མ་རི། བཛྲ་ཨིནྡྲ་ན། བཛྲ་སུ་ར་ཡ་ཏྲ། བཛྲ་སོ་ཧུ་མྱ།<line/>
བཛྲ་ཨ་མྲྀ་ཏ། བཛྲད་ན་ཏ། བཛྲ་རཀྵ་སི། བཛྲ་བཀྵ་སི། བཛྲ་ར་ཏི་ཧཾ། བཛྲ་རུ་ཏི་ཧཾ། བཛྲ་ཨེ་ཀ་ཙ་རཾ། བཛྲ་མ་ནོ་ཧ་རཾ། བཛྲ་ས་ནི་དྷ་ཧཾ། བཛྲ་བ་ཡ་བྱ། བཛྲ་མཧཱ་མ་ར་མ་ན། བཛྲ་ཨགྣེ་ཡེ། བཛྲ་ཙ་མུཎྜི།<line/>
བཛྲ་པུ་ཏྲ་ན། བཛྲ་བ་རུ་ནི། བཛྲ་མཧཱ་ཀ་ལ། བཛྲ་ཏིཀྵྞ་བཾ། བཛྲ་ལམྦོ་དྷ་ར། ཡེ་ཤེས་རྒྱལ་པོ་དགོངས་སུ་གསོལ། །ཁྲོ་ལ་ཁྲོས་པས་ཞི་མཛད་པ། །ཐུགས་རྗེ་ཁྲོ་དཔལ་རྔམ་པའི་ཚོགས། །འབར་<line/>
བའི་བྱིན་རླབས་རྨད་པོ་ཆེ། །དེ་ཉིད་དུ་ནི་བདག་ལ་སྩོལ། །ཨོཾ་བཛྲ་ས་མ་ཡ་སྟྭཾ། །ཨོཾ་བཛྲས་མ་ཡ་ཧོ། །བཛྲ་ས་མ་ཡ་ཕཊ། ཨ་ལི་ཨུ་ལི་ཏ་པ་ལི་དཾ་སྟྭཾ་ཁོ་ན་རཽ་ཏྲི་ཁ་རཾ་ཡོ་ག་ནི་ཁ་རཾ་ཧཱུཾ་ཧ་ཧེ་<line/>
ཕཊ་ཅེས་བརྗོད་པས། འཇིག་རྟེན་དྲུག་གི་ཕྱོགས་བཅུ་ཀུན། །ཚིག་ཅིང་འབར་བས་ཐམས་ཅད་ཁྱབ། །གསུང་གི་ཁྲོ་ཚོགས་ཆེན་པོ་ཡིས། །ཀུན་ཏུ་ཁྱབ་ཅིང་གང་གྱུར་ཏོ། །དེ་ནས་བཅོམ་<line/>
ལྡན་འདས་དགྱེས་པ་ཆེན་པོ་ཡེ་ཤེས་རྒྱལ་པོ་དེ་ཉིད་ཀྱི་དེ་དག་གི་དཀྱིལ་འཁོར་བསྟན་པའི་ཕྱིར་ངེས་པར་བརྗོད་པ་འདི་བརྗོད་དོ། །འབར་བའི་འཁོར་ལོ་རྩིབས་བཞི་པ། །གྲུ་ཆད་བཞིས་<line/>
</page>
<page index="62" id="80A">༄༅། །བརྒྱན་པར་ཁྱམས་དང༌། །གྲུ་བཞི་སྒོ་ཁྱུད་བཞི་དང་ལྡན། །འབར་བའི་བར་ཁྱམས་གསུམ་གྱིས་མཛེས། །ཐོད་སྦྲུལ་སྣ་ཚོགས་ཉི་མས་བརྗིད། །འབར་བའི་ཕྲེང་བ་མང་པོ་<line/>
འཁྲུག །ཁྱུ་མཆོག་མ་ཧེ་གཟིག་དང་སྟག །གཏུམ་པ་དོམ་གྱི་སྦར་བས་ནི། །དབང་ཕྱུག་ལྷ་ཆེན་ལ་སོགས་པ། །དྲེགས་པ་ཆེན་པོ་གཏུམ་ཚོགས་མནན། །གདན་དུ་བྱས་ཏེ་སྐུ་བཞུགས་པ། །སྨུག་<line/>
ནག་སྔོ་ནག་སེར་ནག་དང༌། །དམར་ནག་ལྗང་ནག་འཇིགས་པའི་གཟུགས། །དབུ་དགུ་ཕྱག་ནི་བཅོ་བརྒྱད་དང༌། །དབུ་གསུམ་ཕྱག་དྲུག་ཞབས་བཞིར་བགྲད། །རྔམ་པའི་སྒྲ་ཆེན་འཇིགས་པར་<line/>
སྒྲོག་༑སྟག་ལུག་སྦྲུལ་དང་ཉི་མར་ཆས། །སྟི་ར་ཆེ་ཆུང་ནང་ཞགས་དང༌། །ཁྱུང་དང་ཡིད་བཞིན་ནོར་བུ་དང༌། །སྟོང་གི་འཇིག་རྟེན་ཁོར་ཡུག་བཅས། །རྡོ་རྗེ་དུང་ཆེན་གང་བ་དང༌། །རལ་གྲི་<line/>
དགྲ་སྟ་གཤོལ་ལ་སོགས། །རང་གི་ལག་ཆ་སྣ་ཚོགས་དང༌། །བཙུན་མོ་འཇིགས་པའི་ཚོགས་དང་བཅས། །གནས་དང་ཡུལ་གྱི་ཕྱག་རྒྱ་དང༌། །སྤོར་བྱེད་ཆེན་མོ་བརྒྱད་རྣམས་དང༌། །<line/>
དབྱུག་པ་མཚོན་ཆ་སྣ་ཚོགས་འཛིན། །སྒོ་བཞིའི་ཕྱག་རྒྱར་མཛེས་པ་དང༌། །ལྕགས་ཀྱུ་ལ་སོགས་ཐོད་པས་མཛེས། །སླས་དང་བྱི་མོ་བྲན་མོའི་ཚོགས། །བཅུ་གཉིས་དང་ནི་བརྒྱད་ཀྱིས་<line/>
མཛེས། །རང་གི་སྟན་དང་ལག་ཆར་ཆས། །ཅི་བགྱི་ཞེས་ནི་ཆས་ཏེ་གནས། །ཞེས་གསུངས་པ་དང༌། འཇིག་རྟེན་དྲུག་གི་ཕྱོགས་བཅུ་ཐམས་ཅད་དུ། །སྐུ་གསུང་ཐུགས་བསམ་གྱིས་མི་<line/>
</page>
<page index="63" id="80B">ཁྱབ་པའི་དཀྱིལ་འཁོར་གྱིས་གང་ཞིང་ཁྱབ་པར་གྱུར་ཏོ། །དེ་ནས་བཅོམ་ལྡན་འདས་ཡེ་ཤེས་རྒྱལ་པོ་དེ་ཉིད་དོན་ཡོད་པའི་འབྲས་བུ་ཆེན་པོ་དམ་ཚིག་ཆེན་པོས་གཟུང་བའི་ཕྱིར་འདའ་བར་དཀའ་<line/>
བའི་དམ་ཚིག་རྡོ་རྗེ་འདི་གསུངས་སོ། །བླ་མེད་མི་སྤོང་བླ་མ་བཀུར། །སྔགས་དང་ཕྱག་རྒྱ་རྒྱུན་མི་གཅད། །ཡང་དག་ལམ་དུ་ཞུགས་ལ་བྱམས། །གསང་བའི་དོན་ཕྱིར་སྨྲ་མི་བྱ། །རྩ་བའི་དམ་ཚིག་<line/>
ཆེན་པོ་ནི། །གདོང་ཆེན་བཅུ་ཡི་དོན་རྟོགས་ཀྱང༌། །རྩ་བ་གསུམ་པོ་མི་འདའ་འོ། །ཡན་ལག་དམ་ཚིག་ལྔ་གཉིས་ནི། །གཏི་མུག་འདོད་ཆགས་ཞེ་སྡང་དང༌། །ང་རྒྱལ་ཕྲག་དོག་མི་སྤང་ངོ༌། །<line/>
དཀར་རྩི་དམར་རྩི་དྲི་ཤ་ཆུ། །དག་པའི་སྣོད་བཅུད་མི་དོར་རོ། །སྤྱི་དཔལ་བཅུ་ཡི་མངའ་བརྙེས་ཀྱང༌། །ཡན་ལག་བཅུ་པོ་མི་དོར་རོ། །གཞན་ཡང་ཡན་ལག་དམ་ཚིག་རྣམས། །འདའ་བར་<line/>
མི་མཛད་རྡོ་རྗེ་དམ། །ས་མ་ཡ་ནི་རྡོ་རྗེ་ཆེ། །མི་འདའ་རྒྱལ་བ་ཉིད་ཀྱི་དམ། །བསམ་རྫོགས་ལྷུན་གྲུབ་ཆེ་མཐར་ཕྱིན། །སྲིད་གསུམ་དག་པ་དབང་ཆེན་སྒྱུར། །མི་འཇིགས་ཀུན་ཏུ་བཟང་པོར་<line/>
སྤྱོད༑ ༑ཐེག་པ་མཐའ་ཡས་འདུལ་བའི་ཐབས། །ཇི་སྙེད་སྡོམ་པ་མཐའ་ཡས་པ། །མ་ལུས་རྣམ་དག་ལྷུན་གྱིས་རྫོགས། །ཉམས་འགྱུར་ཉེས་པ་བརྗོད་མི་ལང༌། །ཚེ་ཐུང་བསམ་པ་ལོག་པ་དང༌།།<line/>
མྱ་ངན་སྡུག་བསྔལ་ཆེན་པོ་དང༌། །དམྱལ་བ་ཉིད་ནི་རྡོ་རྗེ་བྱེད། །དགུ་རྫོགས་བཅུ་ལྡན་གསུམ་གྱིས་སྦྱངས། །བསྐང་བ་ལ་སོགས་མཐའ་ཡས་མཆོག །ཅེས་གསུངས་པས་དེ་བཞིན་གཤེགས་པ་<line/>
</page>
<page index="64" id="81A">༄༅། །ཉིད་དེ་བཞིན་གཤེགས་པ་ཉིད་ཀྱིས་འདུལ་བར་འགྱུར་རོ། །སྒྱུ་འཕྲུལ་དྲ་བ་བླ་མ་ཆེན་པོ་ལས། འཇིགས་བྱེད་ཆེན་པོ་གསུང་གི་དཀྱིལ་འཁོར་དང་དམ་ཚིག་རྡོ་རྗེའི་ལེའུ་སྟེ་<line/>
བཅུ་པའོ།། །།དེ་ནས་བཅོམ་ལྡན་འདས་དགྱེས་པ་ཆེན་པོ་ཡེ་ཤེས་རྒྱལ་པོ་དེ་ཉིད་ཆོས་ཐམས་ཅད་མན་ངག་བླ་མ་ཆེན་པོའི་སྙིང་པོ་བྱང་ཆུབ་ཀྱི་སེམས་བདེ་བ་ཆེན་པོའི་<line/>
ངང་དུ་སྙིགས་མ་མེད་པར་བྱུང་བཏབ་པའི་ཕྱིར་སྐུ་གསུང་ཐུགས་བླ་མ་ཆེན་པོའི་ཐིག་ལེ་ཆེན་པོའི་དཀྱིལ་འཁོར་ནས་མན་ངག་བླ་མ་ཆེན་པོའི་སྙིང་པོ་འདི་ཕྱུང་ངོ༌། །བྱང་ཆུབ་སེམས་ཀྱི་བདེ་ཆེན་ལ།།<line/>
རྒྱུ་རྐྱེན་རྟེན་དང་ལེན་བཅས་པའི། །སྐྱོན་མེད་ཐིག་ལེ་ཆེན་པོ་ལས། །མ་རྟོགས་པ་དང་ལོག་པར་རྟོག། ཕྱོགས་རྟོགས་ཡང་དག་ཉིད་མ་རྟོགས། །འདུལ་བ་དགོངས་པ་གསང་བ་དང༌། །རང་བཞིན་གསང་<line/>
བའི་དོན་རྣམས་ནི། །ཡི་གེ་ཚིག་ལ་རབ་བརྟེན་ཏེ། །ཁོང་ནས་གབ་སྦས་དོན་འབྱིན་པ། །སྟོན་པ་རྡོ་རྗེ་ཐུགས་ལ་གནས། །དཀྱིལ་འཁོར་ལྡན་པའི་དཀྱིལ་འཁོར་གྱིས། །དཀྱིལ་འཁོར་ལ་ནི་དཀྱིལ་འཁོར་<line/>
བསྒོམ༑ ༑དཀྱིལ་འཁོར་དཀྱིལ་འཁོར་ལས་བྱུང་བ། །ཐུགས་ཀྱི་དཀྱིལ་འཁོར་དཀྱིལ་འཁོར་མཆོག །དཀྱིལ་འཁོར་གསང་བའི་ཐིག་ལེ་དབྱིངས། །འབྱུང་བ་ཤེས་རབ་རིགས་ཀྱི་ཡུམ། །<line/>
བྱེད་པ་རིགས་ཀྱི་གཙོ་བོ་སྟེ། །བྱང་ཆུབ་སེམས་ཀྱི་རྡོ་རྗེའི་ཚོགས། །དབང་པོ་ཡུལ་དུས་རིག་པའི་རྣམས། །བདག་ཉིད་ཆེན་པོ་ལྷག་པར་རྫོགས། །ཐུགས་ཀྱི་ཡེ་ཤེས་ལྔས་བལྟ་ཞིང༌། །སྙིང་<line/>
</page>
<page index="65" id="81B">པོ་ཐིག་ལེ་མཉམ་སྦྱོར་བས། །བདེ་བའི་ཡེ་ཤེས་ཆེན་པོར་རོལ། །ཡེ་ཤེས་དགྱེས་པ་མཆོག་ཏུ་འདུལ། །ཟད་མེད་ཟག་པ་མེད་པ་ཡིས། །བསོད་ནམས་ཡེ་ཤེས་སྒྱུ་མར་རོལ། །རོལ་མོའི་དཀྱིལ་འཁོར་<line/>
མཐའ་ཡས་མཆོག །གསང་བའི་ཐིག་ལེ་ཉིད་ཀྱི་དབྱིངས། །ཕྱོགས་བཅུ་དུས་བཞི་རྫོགས་པའི་དབྱིངས། །སྐུ་གསུང་ཡོན་ཏན་འཕྲིན་ལས་ཐུགས། །གསང་བའི་དཀྱིལ་འཁོར་ཐམས་ཅད་ཀུན། །མ་<line/>
ལུས་བདག་གིས་དབང་སྒྱུར་རོ། །དབང་སྒྱུར་ཡེ་ཤེས་རོལ་པ་ཡིས། །དཀྱིལ་འཁོར་ལ་གནས་དཀྱིལ་འཁོར་རྫོགས། །རྫོགས་པའི་དཀྱིལ་འཁོར་ལྷུན་གྱིས་གྲུབ། །རྫོགས་ཆེན་རྟོགས་པ་ཆེན་པོ་<line/>
ཡིས༑ ༑རྒྱན་དུ་དཀྱིལ་འཁོར་མ་ལུས་ཐོགས། །རྫོགས་པའི་དཀྱིལ་འཁོར་མཉམ་སྦྱོར་བས། །ཐུགས་ཀྱི་དཀྱིལ་འཁོར་མ་ལུས་འབྱུང༌། །ཕྱོགས་བཅུའི་དཀྱིལ་འཁོར་འདུལ་བའི་མགོན། །སྒྱུ་མའི་<line/>
དཀྱིལ་འཁོར་མ་ལུས་སྒྲོལ། །བྱ་བ་མེད་པའི་དཀྱིལ་འཁོར་སྤྱོད། །ཡེ་ཤེས་རྫོགས་པའི་དཀྱིལ་འཁོར་ལ། །ཐོས་བསམ་སྒོམ་པའི་མཉམ་སྦྱོར་བས། །རང་བྱུང་ཀུན་ནས་ལྷུན་གྱིས་གྲུབ། །འདི་ནི་སངས་<line/>
རྒྱས་ཐམས་ཅད་ཀྱི། །རང་བཞིན་རྫོགས་པའི་དཀྱིལ་འཁོར་ཡིན། །རྒྱུ་རྐྱེན་རྟེན་དང་ལྡན་པ་ཡི། །ཐམས་ཅད་བྱང་ཆུབ་སེམས་ཀྱི་དབྱིངས། །བྱང་ཆུབ་སེམས་ཀྱི་བདེ་ཆེན་གྱིས། །དཀྱིལ་འཁོར་ཐམས་<line/>
ཅད་དབྱིངས་སུ་ཐིམ། །ཐིག་ལེ་ཆེན་པོ་བླ་མ་ལས། །སྒྱུ་མ་བྱང་ཆུབ་ལམ་དུ་བསྟན། །སྐྱོན་དང་ཡོན་ཏན་ཐམས་ཅད་ཀྱང༌། །བྱང་ཆུབ་ཐིག་ལེ་ཉིད་ཀྱི་ངང༌། །སྤྱོད་པ་རྣམ་པ་ཉིད་ཀྱི་ཡང༌། །ཐིག་ལེ་<line/>
</page>
<page index="66" id="82A">༄༅། །ཆེན་པོའི་ལམ་དུ་ངེས། །སྒྱུ་མ་རོལ་པའི་དཀྱིལ་འཁོར་ཡང༌། །ཐིག་ལེ་ཆེན་པོའི་དབྱིངས་སུ་སྦྱོར། །སྡོམ་པ་རྣམ་པ་བཅུ་གསུམ་དང༌། །སྤྱི་ཡི་དམ་ཚིག་མཐའ་ཡས་པ། །ཐིག་<line/>
ལེ་ཆེན་པོའི་ངང་དུ་གསལ། །སྣོད་བཅུད་འཇིག་རྟེན་མ་ལུས་པ། །ཐིག་ལེ་ཉིད་ཀྱི་རོལ་པའི་དབྱིངས། །ཚོགས་ཆེན་རྣམ་པ་གཉིས་པོ་ཡང༌། །བྱང་ཆུབ་སེམས་ཀྱི་དབྱིངས་སུ་ངེས། །གཞལ་<line/>
ཡས་ཁང་དང་རྒྱན་རྣམས་དང༌། །ཚོ་འཕྲུལ་བྱང་ཆུབ་སེམས་སུ་ཐིམ། །ཁྲོ་ཚོགས་བདུད་འདུལ་རོལ་པ་ཡང༌། །བྱང་ཆུབ་སེམས་སུ་ངེས་པ་ཡིན། །འགྲོ་དྲུག་སེམས་ཅན་གསུམ་པོ་ཡང༌། །ཡེ་ཤེས་<line/>
དྲུག་དང་སྐུ་གསུམ་དུ། །ངེས་པའི་ཐིག་ལེ་ཆེན་པོ་ཡིན། །ལྔ་ཡི་རྟེན་དང་རྐྱེན་བཞི་ཡང༌། །དབྱིངས་ཀྱི་མ་དང་དུས་ཀྱི་སྲིང༌། །ཐིག་ལེ་ཆེན་པོའི་ངང་དུ་འདུས། །སྔ་ཕྱི་གསུམ་དང་ཡོད་མེད་ཁམས། །སྐུ་<line/>
གསུང་ཐུགས་སུ་ངེས་བསྟན་པའི། །ཐིག་ལེ་བྱང་ཆུབ་སེམས་སུ་ངེས། །ཕུང་པོ་ཁམས་དང་སྐྱེ་མཆེད་ཀྱང༌། །ཕྱག་རྒྱ་བཞི་བཅུ་གཉིས་པོ་ཡང༌། །ཐིག་ལེ་ཉིད་ལས་གཞན་ན་མེད། །བཞི་ཡི་ལས་<line/>
དང་གཅིག་པོ་ཡང༌། །ཐིག་ལེ་སེམས་ཀྱི་ངང་དུ་གསལ། །འགྲོ་བའི་དོན་དུ་འབྱུང་བ་ཡི། །དགུ་དང་སྟོང་ཕྲག་བརྒྱ་བཅུ་བཞི། །བྱང་ཆུབ་སེམས་ལས་གཞན་ན་མེད། །བདེ་སྐྱིད་སྡུག་བསྔལ་མང་པོ་<line/>
ཡང༌། །རྟོགས་པ་བདེ་ཆེན་དབྱིངས་ཀྱི་དོན། །ཡེ་ཤེས་ཡེ་ཤེས་རོལ་པ་ཡང༌། །རྡོ་རྗེ་སྙིང་པོའི་དབྱིངས་སུ་ངེས། །ཀུན་བཟང་རྡོ་རྗེ་སེམས་དཔའ་དང༌། །དུས་གསུམ་རྒྱལ་བ་རྒྱ་མཚོ་རྣམས། །ཉག་<line/>
</page>
<page index="67" id="82B">གཅིག་ཡབ་ཏུ་ངེས་པར་རྫོགས། །ཐར་པའི་ལམ་མཆོག་དབྱིངས་ཀྱི་ཡུམ། །ཀུན་ཏུ་བཟང་མོ་ལ་སོགས་ཀྱང༌། །ཐིག་ལེ་མ་ཡི་ངང་དུ་གསལ། །གཞལ་ཡས་ཁང་དང་དཀྱིལ་འཁོར་དང༌། །བཞུགས་གནས་ཁྱད་<line/>
པར་མང་པོ་ཡང༌། །ཡེ་ཤེས་བདེ་[?] བོའི་གནས་སུ་བསྡུ། །མཆོད་པའི་རྒྱན་དང་ལོངས་སྤོད་ཀུན། །རིགས་པའི་བྱང་ཆུབ་སེམས་ཆེན་པོ། །ཆོ་འཕྲུལ་ཆེན་པོའི་དང་དུ་འདུས། །རྒྱུ་འབྲས་གཉིས་ཀྱི་ངོ་བོ་དང༌། །ཆོས་སོ་<line/>
ཅོག་གི་རང་བཞིན་རྣམས། །བྱང་ཆུབ་སེམས་སུ་ངེས་པས་ན། །དཀར་ནག་ལས་ཀྱིས་མ་གསུངས་སོ། །བྱང་ཆུབ་སེམས་ཀྱི་བདེ་ཆེན་ནི། །ཅི་ཡང་མེད་ལས་ཅིར་ཡང་སྣང༌། །ཅིས་ཀྱང་མ་བཅོས་གཡུང་དྲུང་སྐུ། །ཅིར་མི་<line/>
མཛད་ལ་ཐམས་ཅད་སྒྲོལ། །དམིགས་པ་མེད་པར་ཀུན་ལ་ཁྱབ། །མ་བསྐོར་རྒྱལ་པོ་ཡང་དག་པ། །མ་སྦྱངས་ཡེ་ཤེས་སྙིང་པོ་ཆེ། །མ་བསྒོམས་གཅིག་ཅར་དོན་གཉིས་རྫོགས། །མ་བསྒྲུབས་རྒྱལ་བ་ཀུན་<line/>
གྱི་གཙོ། །མ་སྦྱངས་སྐྱོན་དང་ཡོན་ཏན་མེད། །ཚིག་དང་ཡི་གེས་མི་མཚོན་ཏེ། །སངས་རྒྱས་ཉིད་ཀྱིས་རྙེད་པར་དཀའ། །ཀུན་བཟང་རྡོ་རྗེ་སེམས་དཔའ་ཡིས། །རྙེད་ནས་རྫོགས་པའི་དཀྱིལ་འཁོར་སྤྱོད། །སྤྱོད་<line/>
པས་འགྲོ་བསྒྲོལ་བ་སྟེ། །དེ་ལ་ཉེས་པའི་སྐྱོན་མི་མངའ། །ཞེས་གསུངས་པས་ཕྱོགས་བཅུ་དུས་བཞིའི་དེ་བཞིན་གཤེགས་པ་ཐམས་ཅད་དབྱེར་མེད་པར་དགྱེས་ནས་སྟུག་པོས་བརྒྱན་པའི་རྒྱན་ཉིད་<line/>
ཏུ་བཞུགས་སོ། །སྒྱུ་འཕྲུལ་དྲ་བ་བླ་མ་ཆེན་པོ་ལས། མན་ངག་སྙིང་པོ་བྱང་ཆུབ་སེམས་བདེ་བ་ཆེན་པོའི་ལེའུ་སྟེ་བཅུ་གཅིག་པའོ།། །།དེ་ནས་ཡང་ཡེ་ཤེས་རྒྱལ་པོ་དེ་ཉིད་དེ་བཞིན་<line/>
</page>
<page index="68" id="83A">༄༅། །གཤེགས་པ་རྣམས་ཀྱི་དགོངས་པ་ཡང་དག་པའི་འཕྲིན་ལས་ཆེན་པོ་འདིར་མ་བྱོན་པའི་དེ་བཞིན་གཤེགས་པ་རྣམས་ཀྱི་ཆེད་དུ་སྐུ་གསུང་ཐུགས་ཡོན་ཏན་འཕྲིན་ལས་རྡོ་རྗེ་ལས་བྱུང་<line/>
ངོ༑ ༑ཨེ་ཡི་ཚོགས་ཀྱི་དཀྱིལ་འཁོར་མཆོག །འབར་བ་གཏུམ་ཆེན་རྔམ་པ་ལ། །ཁྲོས་པའི་ཡིད་ཀྱིས་མཆོད་སྦྱིན་བྱ། །སངས་རྒྱས་བསོད་ནམས་སྐུ་ཡང་འཇིག། །བདུད་རྩི་ལྔའམ་ཟས་ལྔ་ལ། །མཚན་མ་<line/>
མིང་དུ་བཅས་པར་བྱ། །བཀུག་ནས་རྡོ་རྗེའི་ཕུར་པས་གདབ། །རྡུལ་དུ་བྱས་ནས་ཚོགས་ལ་འབུལ། །ཨེ་ཡི་ཚོགས་ཀྱི་དཀྱིལ་འཁོར་དུ། །ལུ་གུ་རྒྱུད་དུ་སྦྲེལ་བསྡམས་ནས། །བཅིངས་གྱུར་བསྐྱོད་ནས་ཕྱོགས་<line/>
བཅུར་གཡོས། །མྱོས་འགྱུར་གས་ཏེ་ཚིག་པར་འགྱུར། །བཾ་གྱི་ཚོགས་ཀྱི་དཀྱིལ་འཁོར་མཆོག །འབར་བའི་གཟི་བརྗིད་ལྷུན་ཆེན་ལ། །ཆགས་པའི་ཡིད་ཀྱིས་མཆོད་སྦྱིན་བྱ། །རྡོ་རྗེ་གསུམ་ཡང་དབང་<line/>
དུ་འགྱུར། །བདུད་རྩི་ལྔའམ་ཟས་ལྔ་ལ། །མཚན་མ་མིང་དུ་བཅས་པར་བྱ། །རྡོ་རྗེ་ཆགས་པའི་ཕུར་པས་གདབ། །ཆགས་པའི་ཚོགས་ལ་ཐིམ་པར་དབུལ། །བཾ་གྱི་ཚོགས་ཀྱི་དཀྱིལ་འཁོར་<line/>
དུ༑ ༑ལུ་གུ་རྒྱུད་དུ་སྦྲེལ་བསྡམས་ནས། །ཅི་འདོད་དེ་བཞིན་བྱེད་པར་འགྱུར། །མ་ཡི་ཚོགས་ཀྱི་དཀྱིལ་འཁོར་མཆོག །འབར་བའི་འདུ་འཕྲོའི་གཟི་ཆེན་ལ། །དགའ་བའི་ཡིད་ཀྱིས་མཆོད་སྦྱིན་<line/>
བྱ༑ ༑ཡོན་ཏན་ནམ་མཁའི་མཐའ་དང་མཉམ། །བདུད་རྩི་ལྔའམ་ཟས་ལྔ་ལ། །ཡོན་ཏན་ཡིད་བཞིན་གཏེར་དུ་བརྟག །ང་རྒྱལ་དགའ་འཕྲོའི་ཕུར་པས་གདབ། །རྡོ་རྗེ་གཟི་བརྗིད་འཕེལ་བར་བརྟག །<line/>
</page>
<page index="69" id="83B">མ་ཡི་ཚོགས་ཀྱི་དཀྱིལ་འཁོར་དུ། །ལུ་གུ་རྒྱུད་དུ་སྦྲེལ་བསྡམས་ནས། །གཟི་བརྗིད་འབར་བའི་འཕྲུལ་ཆེན་སྤྲོ། །ཡིད་བཞིན་ནམ་མཁའི་མཁའ་དང་མཉམ། །ཡ་ཡི་ཚོགས་ཀྱི་དཀྱིལ་འཁོར་མཆོག། གསལ་བའི་<line/>
གཟི་བརྗིད་འཚེར་བ་ལ། །དང་བའི་ཡིད་ཀྱིས་མཆོད་སྦྱིན་བྱ། །གཏུམ་ཆེན་རྔམ་པོའང་ལྷ་ནེར་འགྱུར། །བདུད་རྩི་ལྔའམ་ཟས་ལྔ་ལ། །གཏུམ་ཆེན་འཁྲུག་པའི་ངོ་བོར་བརྟག། ལྷན་ནེར་གསལ་བའི་ཕུར་<line/>
པས་གདབ། །འབར་བ་ལྷ་ནེའི་ཚོགས་ལ་དབུལ། །ཡ་ཡི་ཚོགས་ཀྱི་དཀྱིལ་འཁོར་དུ། །ལུ་གུ་རྒྱུད་དུ་སྦྲེལ་བསྡམས་ནས། །འབར་བ་ལྷ་ནེའི་བྱིན་གྱིས་ཁྱབ། །ཐམས་ཅད་གཡོ་བ་མེད་པར་འགྱུར། །<line/>
ཨ༑ ཐམས་ཅད་རྫོགས་པ་ཆེན་པོ་སྟེ། །ལས་སུ་མ་གྱུར་གཅིག་ཀྱང་མེད། །ལས་ཀྱི་ཁྱད་པར་རྫོགས་པ་ཡི། །སྲིད་པ་གསུམ་དུ་བསྡུས་པ་རྣམས། །བྱིན་གྱིས་མ་བརླབས་གཅིག་ཀྱང་མེད། །རྫོགས་<line/>
པ་ཆེན་པོའི་འཕྲིན་ལས་ཀྱིས། །སྦྱངས་པས་བསམ་རྫོགས་ལྷུན་གྱིས་གྲུབ། །ཧོ། །སླས་དང་བྱི་མོ་བྲན་མོའི་ཚོགས། །ལྷག་མ་ཁ་ཆུ་འདོད་པ་སྦྱིན། །རང་གི་དམ་ཚིག་རབ་བསྒྲུབས་ཏེ། །གང་འདོད་<line/>
ལས་དེ་བྱེད་པར་བསྒོ། །ཁྲག་འཐུང་ཆེན་པོ་ལ་སོགས་ཏེ། །བྲོ་གར་གླུ་ཚིག་ཆེན་མོས་ནི། །ཇི་ལྟར་འདོད་པ་ཐམས་ཅད་ཀུན། །ཐམས་ཅད་མ་ལུས་བྱེད་པ་ཡིན། །མཛོད་ལྡན་ཆེན་མོ་ལ་སོགས་<line/>
ཏེ། །བྲོ་གར་གླུ་ཚིག་ཆེན་མོས་ནི། །འདུ་བར་འདོད་ན་འདུལ་བར་བྱེད། །འཕེལ་བར་འདོད་ན་འཕེལ་བར་བྱེད། །སྦོས་མོ་ཆེན་མོ་ལ་སོགས་ཏེ། །བྲོ་གར་གླུ་ཚིག་ཆེན་མོས་ནི། །རྨོངས་པར་འདོད་<line/>
</page>
<page index="70" id="84A">༄༅། །ན་རྨོངས་པར་བྱེད། །མྱོས་པར་འདོད་ན་མྱོས་པར་བྱེད། །སེང་གདོང་ཆེན་མོ་ལ་སོགས་ཏེ། །བྲོ་གར་གླུ་ཚིག་ཆེན་མོས་ནི། །ཐམས་ཅད་ཀུན་ལ་ཟ་བར་<line/>
བྱེད། །རྡུལ་ཆ་ཙམ་ཡང་མེད་པར་བྱེད། །བཞད་གདོང་ཆེན་མོ་ལ་སོགས་ཏེ། །བྲོ་གར་གླུ་ཚིག་ཆེན་མོས་ནི། །ཐམས་ཅད་ཀུན་ལ་འབྱིན་པར་བྱེད། །ཀུན་ལ་རབ་ཏུ་ཉམས་པར་<line/>
བྱེད༑ ༑ཨ། སྤོར་བྱེད་ཆེན་མོ་ལ་སོགས་ཏེ། །ཉུལ་བྱེད་ཆེན་མོ་བརྒྱད་རྣམས་ལ། །བྲོ་གར་གླུ་ཚིག་ཆེན་མོས་ནི། །ཐམས་ཅད་ཀུན་ལ་ཉུལ་བར་བྱེད། །མ་ལུས་གནས་ནས་<line/>
སྤོར་བར་བྱེད། །སླས་དང་བྱི་མོ་བྲན་མོའི་ཚོགས། །བྲོ་གར་གླུ་ཚིག་ཆེན་མོས་ནི། །རྦད་ཅིང་གཏང་བར་བྱ་བ་སྟེ། །ཐམས་ཅད་མ་ལུས་བྱེད་པ་ཡིན། །ལྗོན་ཤིང་དང་ནི་ལྕུག་<line/>
ཕྲན་ཚལ། །སྡོང་གཅིག་དང་ནི་མེ་རེག་ཏུ། །དང་བ་དགའ་བ་ཆགས་པ་དང༌། །ཁྲོས་པས་ཀ་ལི་རབ་ཏུ་བྱ། །ཞེས་གསུངས་པས་འཕྲིན་ལས་རྣམ་པ་བཞི་སྟི་རའི་རྔ་དང་བཅས་<line/>
པར་ཕྱོགས་བཅུ་འཇིག་རྟེན་གྱི་ཁམས་འདུལ་བར་གྱུར་ཏེ། དེ་ནས་བཅོམ་ལྡན་འདས་ཡེ་ཤེས་རྒྱལ་པོ་འཇིགས་བྱེད་ཆེན་པོ་དེ་ཉིད་དམ་ཚིག་སྟི་རའི་རྔ་བླ་མ་རྡུང་ཞིང་སྟི་ར་<line/>
རྔམ་པའི་མདངས་འདི་ཕྱུང་ངོ༌། །ཨེ་ཡི་ཚོགས་ཆེན་འབྱམས་པ་རུ། །སྟི་རའི་རྔ་ཆེན་སྒྲ་བསྒྲགས་པས། །ཧཱུཾ་ཧ་ཧེ་ཕཊ་སྒྲ་འབྱིན་ཅིང༌། །ཡིག་འབྲུ་བརྒྱད་ཀྱི་བྱིན་རླབས་ཀྱིས། །<line/>
</page>
<page index="71" id="84B">རུ་ལུ་ཧཱུཾ་བྷྱོའི་གསུང་སྒྲོག་པ། །ཁྲོ་བོ་རྔམ་པའི་སྒྲ་སྐད་ཀྱིས། །སྲིད་པ་གསུམ་ཆར་བཤིག་ནས་ཀྱང༌། །སྟོང་གསུམ་བསྒྲལ་བའི་སྒྲ་འབྱིན་པའོ། །སྟི་ར་རྔ་ཆེན་འདི་བརྡུངས་པས། །<line/>
གནོད་སྦྱིན་སྲིན་པོ་ཀུན་བསྒྲལ་ཏེ། །མུ་སྟེགས་ཀུན་གྱི་སྙིང་ཡང་འབྱིན། །སྟི་རའི་རྔ་ཆེན་འདི་བསྒྲགས་པས། །སྟོང་གསུམ་ཁྲོ་བོའི་ཚོགས་ཀྱིས་བཀང༌། །ཀུན་ཀྱང་རྔ་བརྡུང་དི་རི་རི། །<line/>
རྔ་སྒྲ་ཆེན་པོས་སྟོང་གསུམ་བཤིག །རྔ་སྒྲ་ཆེན་པོས་བདུད་དཔུང་བསྒྲལ། །རྔ་སྒྲ་ཆེན་པོས་སྲིད་གསུམ་སྦྱངས། །རྔ་སྒྲ་ཆེན་པོས་སྒྲ་བགེགས་འདུལ། །རྔ་སྒྲ་ཆེན་པོས་ངན་སོང་<line/>
སྦྱངས༑ ༑རྔ་སྒྲ་འབྲུག་གི་སྒྲ་བསྒྲགས་པས། །ན་རག་དམྱལ་ཁམས་སྟོང་བར་བྱེད། །རྔ་སྒྲ་སྟུག་ཆེན་རི་རབ་སྙིལ། །སྟི་ར་རྔ་ཆེན་སྒྲ་ཕྱུང་བས། །ཕྱིན་ཅི་ལོག་རྣམས་སྙིང་ཡང་འབྱིན།།<line/>
རྔ་ཆེན་འབྲུག་གི་སྒྲ་སྒྲོག་ཅིང༌། །རྔ་ཐབས་གློག་སྟོང་འགྱུ་བ་བཞིན། །དེ་བཞིན་གཤེགས་པའི་ཐུགས་དམ་བསྐང༌། །མ་མོ་མཁའ་འགྲོའི་དམ་ཚིག་བསྐངས། །རྣལ་འབྱོར་རྣམ་<line/>
ལྔའི་དམ་ཚིག་བསྐུལ། །སྟི་ར་རྔ་ཆེན་འདི་བརྡུངས་པས། །ཉན་ཐོས་མདོ་སྡེ་གནས་ནས་སྦར། །རང་རྒྱལ་ལྟ་བ་དབྱིངས་སུ་སྒྲོལ། །སྟི་རའི་རྔ་ཆེན་འདི་བསྒྲགས་པས། །ལྷ་དང་མི་ཡི་<line/>
ཐེག་པ་ཡང༌། །བླ་མེད་ཐེག་པའི་དབྱིངས་སུ་བཙུད། །སྟི་ར་རྔ་སྒྲ་འདི་བསྒྲགས་པས། །སྟོང་ཁམས་སྟི་རའི་རྔ་སྒྲས་བཀང༌། །ཀུན་ཀྱང་རྔ་རྡུང་དི་རི་རི། །རྔ་ཐབས་གློག་སྟོང་ལྕེ་འབྱིན་<line/>
</page>
<page index="72" id="85A">༄༅། །ཅིང༌། །རྔ་སྐད་འབྲུག་སྟོང་སྒྲ་སྒྲོགས་བས། །བྱིན་རླབས་ལྕགས་ཀྱི་སེར་ཆེན་འབེབས། །སྟོང་གསུམ་འཁྲུག་ཅིང་སྲིད་གསུམ་འཐོར། །རྔ་ཐབས་གཡབ་<line/>
མོར་པོར་བ་དང༌། །ཁ་དང་ཀ་ཡི་རུ་མཚོན་གྱིས། །ཐམས་ཅད་གནམ་ལྕགས་ཆེན་པོས་བཏབ། །ཀ་ལ་ཆེན་པོ་ལ་སོགས་ཏེ། །རྡོ་རྗེ་ལྕགས་འོག་ལྡོགས་པའི་རྣམས། །དུས་<line/>
གཅིག་ཏུ་ནི་ཙིཏྟ་འབྱིན། །སྟི་ར་ཆེན་པོའི་རྔ་སྒྲ་ཡིས། །སྲིད་པ་ཁྲག་གི་རྒྱ་མཚོར་བསྐྱིལ། །དུས་གཅིག་ཏུ་ནི་དབང་ཆེན་རྫོགས། །རྔ་སྒྲ་རིན་ཆེན་ཁང་པ་བརྩེགས། །བསམ་<line/>
རྫོགས་ཆེ་ལ་དབང་ཐང་ཐོབ། །རྔ་སྒྲས་གཡོ་བ་མེད་པར་བྱེད། །ཆོས་ལ་འཛུད་པའི་སྒྲ་ཡང་འབྱིན། །རྔ་སྒྲས་ཅི་འདོད་དགོངས་པ་རྫོགས། །བྱང་ཆུབ་སེམས་ལྟར་དེ་མ་ཐག །<line/>
ཅེས་གསུངས་པས་དེ་བཞིན་གཤེགས་པ་ཐམས་ཅད་དེ་བཞིན་གཤེགས་པ་ཉིད་ཀྱི་སྦྱོར་བར་གྱུར་ཏོ། །དེ་ནས་བཅོམ་ལྡན་འདས་དགྱེས་པ་ཆེན་པོ་ཡེ་ཤེས་རྒྱལ་པོ་དེ་ཉིད་ཀྱི་<line/>
དཀྱིལ་འཁོར་བླ་མ་ཆེན་པོ་མན་ངག་གི་སྙིང་པོ་དང་བཅས་པ་དེ་ལ་ཤིན་ཏུ་རྔམ་པའི་མདངས་ཀྱིས་དགྱེས་པ་ཆེན་པོའི་གླུ་འདི་བླངས་སོ། །ཧཱུཾ། གཏུམ་ཆེན་དུས་མཐའི་མེ་ལྟར་འབར། །<line/>
འོད་ཟེར་ཉི་མ་འབུམ་གྱི་གཟི། །ཁྲོ་གཉེར་གློག་སྟོང་འགྱུ་བ་བཞིན། །མཆེ་བ་ཟང་ཡག་ཟ་བྱེད་ཆེ། ཧོ། ཧཱུཾ། རྔམ་པའི་ང་རོ་འབྲུག་སྟོང་ལྡིར། །ཏུག་ཆེམ་རི་རབ་འབུམ་སྙིལ་སྐད། །<line/>
</page>
<page index="73" id="85B">ཨ་ལ་ལ་ཡི་གད་རྒྱངས་ཆེ། །སྦྱུགས་པའི་འཐོར་རླུང་གཡེང་བ་ཆེ། ཧོ། ཧཱུཾ། ཁྲོ་བོའི་ཤེས་རབ་འོད་པོ་ཆེ། །ཡེ་ཤེས་དཀྱིལ་འཁོར་ཀུན་ཏུ་གསལ། །འབར་བའི་ཡེ་ཤེས་ཀུན་ཏུ་འཇོམས། །<line/>
སྣ་ཚོགས་ཡེ་ཤེས་ཐིག་ལེ་ཆེ། །ཧོ། ཧཱུཾ། ཁྲོ་བོའི་རྒྱལ་པོ་སྤྲིན་ཆེན་པོ། །ཁྲོས་པའི་དཀྱིལ་འཁོར་ཆར་ཆེན་འབེབས། །དཀྱིལ་འཁོར་ཡིད་བཞིན་འབྱུང་བའི་གཏེར། །སྣ་ཚོགས་ཁྲོས་པའི་<line/>
ཐིག་ལེ་ཆེ། ཧོ། ཧཱུཾ། བདུད་རྣམས་ཀུན་གྱི་བདུད་ཆེན་པོ། །བདུད་ཀྱི་བདུད་དེ་བདུད་རྣམས་འཇོམས། །འཇིགས་པའི་ཚོགས་ཀྱང་འཇིགས་བྱེད་པ། །འཇིགས་བྱེད་ཆེན་པོ་གདལ་པ་ཆེ། །<line/>
ཧཱུཾ། རྡོ་རྗེ་བྲག་ཆེན་སྲ་པ་པོ། །རྡོ་རྗེ་ཆུ་བོ་སྡུད་ཆེན་པོ། །རྡོ་རྗེ་མེ་སྟེ་ཀུན་འབར་ཆེ། །རྡོ་རྗེ་རླུང་སྟེ་འཐོར་རླུང་ཆེ། ཧོ། ཧཱུཾ། སྟོང་གསུམ་ཁྲོ་བོའི་དཀྱིལ་འཁོར་ཚོགས། །འཇིགས་བྱེད་མཚོན་དུ་<line/>
མེད་པའི་སྐུ། །སྣ་ཚོགས་གསུང་དང་སྣ་ཚོགས་ཐུགས། །འཇིགས་བྱེད་རྔམ་པའི་ཡེ་ཤེས་གཏེར། །ཧོ་ཞེས་བླངས་པས་སྟོང་གསུམ་གྱི་དེ་བཞིན་གཤེགས་པའི་འཇིགས་བྱེད་ཆེན་<line/>
པོ་རྣམས་དབྱེར་མེད་པས་མཉེས་པར་གྱུར་ཏོ། །སྒྱུ་འཕྲུལ་དྲ་བ་བླ་མ་ཆེན་པོ་ལས། ལྷུན་གྱིས་གྲུབ་པའི་འཕྲིན་ལས་དང་ཡོངས་སུ་མཉེས་པའི་ལེའུ་སྟེ་བཅུ་གཉིས་པའོ།། །།རྡོ་<line/>
རྗེ་སེམས་དཔས་གསུངས་པའི་དོན། །གསང་བ་ཀུན་གྱི་བླ་མ་སྟེ། །སྒྱུ་འཕྲུལ་དྲ་བའི་རྒྱལ་པོ་ཡིན། །ངེས་དོན་ཆོས་ཀྱི་སྙིང་པོ་ལས། །འདུལ་བ་མདོ་སྡེ་ཆོས་མངོན་དང༌། །དམ་ཚིག་<line/>
</page>
<page index="74" id="86A">༄༅། །སྒྲུབ་དང་གྲུབ་པ་དང༌། །སྐུ་དང་གསུང་དང་ཐུགས་ཀྱི་རྒྱུད། །སྒྱུ་འཕྲུལ་དྲ་བ་ལས་འཕྲོས་ཏེ། །སྡེ་སྣོད་ཀུན་དང་རྒྱུད་ཀུན་ཡང༌། །འབྱུང་ནས་གཏན་ལ་ངེས་<line/>
པར་འབེབས། །འགྲོ་དྲུག་སེམས་ཅན་གསུམ་པོ་ཡང༌། །སྟན་ཆེན་པོའི་དབྱིངས་སུ་བསྟན། །ལིངྒ་པདྨར་བཅས་པ་ཡང༌། །གན་ཆེན་པོའི་དབྱིངས་སུ་སྦྱོར། །སྣང་སྲིང་ཁ་དོག་མང་པོ་<line/>
ཡང༑ ༑ག་ན་ཆེན་པོའི་ལམ་དུ་བསྟན། །རང་བཞིན་གསང་བའི་སྙིང་པོ་འདི། །རྟོགས་ནས་སྨྲ་བར་གང་བྱེད་པ། །དེ་ཉིད་ང་ཡིན་དབང་ཡང་རྫོགས། །རྟག་ཏུ་བྱང་ཆུབ་སེམས་ལ་<line/>
གནས༑ ༑ཚེ་འདི་ཉིད་ཀྱིས་མངོན་སངས་རྒྱས། །ནོར་བུ་རིན་ཆེན་འབར་བ་ལྟར། །བསམ་པ་ཐམས་ཅད་ཡིད་བཞིན་འགྲུབ། །ཅེས་གསུངས་པས་ཕྱོགས་བཅུ་དུས་གསུམ་གྱི་<line/>
དེ་བཞིན་གཤེགས་པ་ཐམས་ཅད་དབྱེར་མེད་པར་དགྱེས་ཏེ་མཉམ་པ་ཉིད་ཀྱི་དབྱིངས་ན་ལྷུན་སྟུག་པོ་བཀོད་པའི་རྒྱན་ཉིད་དུ་བཞུགས་སོ། །གསང་བའི་སྙིང་པོ་དེ་ཁོ་ན་ཉིད་<line/>
ངེས་པའི་སྒྱུ་འཕྲུལ་བླ་མ་ཆེན་པོ་ལས། གདེང་ཆེན་པོའི་ལེའུ་སྟེ་བཅུ་གསུམ་པའོ།། །།རྟོགས་པའི་རྒྱལ་པོ་སྒྱུ་འཕྲུལ་དྲ་བའི་ལེའུ་སྟོང་ཕྲག་བརྒྱ་པ་ལས་ལུང་གི་སྤྱི་<line/>
སངས་རྒྱས་ཐམས་ཅད་ཀྱི་གསང་བ་གསང་བའི་སྙིང་པོ་དེ་ཁོ་ན་ཉིད་ངེས་པའི་བླ་མ་ཆེན་པོའི་ལེའུ་ལས་ཐམས་ཅད་མ་ལུས་པར་འཕྲོས་པ་དེ་དག་གི་འབྲས་བུའི་མཆོག་<line/>
</page>
<page index="75" id="86B">རྫོགས་སོ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
