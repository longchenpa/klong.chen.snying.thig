<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="87" index="2"/>
<offset page="513" line="13" col="10"/>
<range start="1" end="15"/>
<title>རྡོ་རྗེ་ས་གསུམ་དུ་རྒྱུ་བ་ཞེས་བྱ་བའི་རྟོག་པའི་རྒྱལ་པོ། </title>
<section>རྒྱུད། </section>
<volume>ཏ</volume>
<status asof="31Jan2012">not checked</status>
</info>
<pageset>
<page index="1" id="258A">།།རྒྱ་གར་སྐད་དུ། བཛྲ་བྷཱུ་མི་ཏྲི་ཙ་ར་ཎི་རཱ་ཛཱ་ཀ་ཝ་ནཱ་<line/>
མ༑ བོད་སྐད་དུ། རྡོ་རྗེ་ས་གསུམ་དུ་རྒྱུ་བ་ཞེས་བྱ་བའི་རྟོག་པའི་རྒྱལ་པོ། དཔལ་རྡོ་རྗེ་མཁའ་འགྲོ་ལ་ཕྱག་འཚལ་ལོ། །དེ་ནས་གསང་བའི་དབང་ཕྱུག་པོ། །ཤཱ་ཀ་ཐུབ་<line/>
ཀྱིས་ནི་རིགས་ཁྲོ་བོ། །ཕྱིས་ཀྱི་རྟོག་པ་ལས་རྒྱལ་བྱེད། །རྟོག་པའི་བླ་མ་འདི་མཆོག་བཤད། །ལྷ་དང་སྔགས་དང་སྦྱོར་བ་ཡིས། །རྟོག་པས་རྟོག་པ་འཇོམས་པའི་ལམ། །<line/>
རྟོག་པ་མེད་པའི་རིག་པ་ཡིས། །ཁྲོ་བོའི་དབང་ཕྱུག་ཞི་བ་བརྙེས། །དང་པོ་ཕྱག་འཚལ་དེ་འོག་ཏུ། །བཞི་པ་ཡི་ནི་ལྔ་པ་ལ། །དབྱངས་ཡིག་གསུམ་པས་མཛེས་པར་བྱས།།<line/>
</page>
<page index="2" id="258B">དྲུག་པའི་གསུམ་པ་བླངས་བྱས་ལ། །འོག་ཏུ་དབྱངས་ཀྱི་གཉིས་པས་བརྒྱན། །དེ་ལ་ཟླ་ཕྱེད་དང་ཐིག་ལེ། །ལྔ་པའི་བཞི་པ་ཉིད་དང་ནི། །དྲུག་པའི་གཉིས་པར་ཉིད་དང་ཡང༌།<line/>
བཞི་པའི་བཞི་པ་ཡང་དེ་བཞིན། །ཡང་ནི་མེ་ཡི་ས་བོན་དང༌། །ལྔ་པ་ཡི་ནི་གསུམ་པ་དང༌། །གཉིས་པ་ཡི་ནི་གསུམ་པ་ཡི། །འོག་ཏུ་མེ་ཡི་ས་བོན་ནོ། །ལྔ་པའི་དང་པོ་ཉིད་དང་<line/>
ཡང༑ ༑གསུམ་པའི་སྡེ་པ་ལྔ་པ་ལ། །དབྱངས་ཡིག་གསུམ་པས་བརྒྱན་པ་དང༌། །དེ་ནས་རྡོ་རྗེ་སེམས་དཔའ་དང༌། །ལག་ན་རྡོ་རྗེའི་སྙིང་པོའོ། །ལྔ་པ་ཡི་ནི་གཉིས་པ་ལ། །<line/>
གསུམ་པའི་དང་པོ་མཐར་གཞག་པ། ༑འདི་རྣམས་རིག་སྔགས་དབང་བྱེད་པ། །གངྒཱ་ཀླུང་བཅུའི་བྱེ་སྙེད་ཀྱི། །སངས་རྒྱས་ཁྲོ་བོ་བྱང་ཆུབ་སེམས། །འབྱུང་པོར་བཅས་པ་<line/>
འགུགས་མཛད་དོ། །རིག་སྔགས་རྣམས་ནི་ལྷ་ཉིད་དེ། །སྟོང་དང་སྙིང་རྗེ་འདྲེས་པ་ཡི། །ལྷ་འདི་སྙིང་གའི་སྦྱོར་བ་རུ། །ལེགས་པར་བཞག་པ་བསམ་པར་བྱ། །ལུགས་སུ་<line/>
བྱུང་དང་བཟློག་པ་ཡི། །སྔགས་འདི་བཟླས་དང་བྲི་བར་བྱ། །ཨོཾ་ནཱི་ལཱཾ་བ་ར་དྷ་ར་བཛྲ་པཱ་ཎི་ཧཱུཾ་ཕཊ། ཕཊ་ཧཱུཾ་ཎི་པཱ་ཛྲ་བ་ར་དྷ་ར་བ་ལཱཾ་ནཱི་ཨོཾ། རིག་སྔགས་འབུམ་ཕྲག་བཟླས་<line/>
པ་དང༌། །ཡི་གེ་རེ་ལ་འབུམ་ཕྲག་དང༌། །དེ་ལས་ལྷག་པའི་སྤྱོར་བ་ཡིས། །སྒྲུབ་པ་པོ་ཡི་བསམ་པ་ནི། །ཞི་དང་རྒྱས་དང་དབང་དགུག་དང༌། །བསྐྲད་དང་དབྱེ་རེངས་བསད་<line/>
</page>
<page index="3" id="259A">༄༅། །པ་དང༌། །ལས་ནི་གང་གང་འདོད་པ་དེས། །སྙིང་གར་སྦྱོར་བ་རིམ་བཞིན་བསྒྲུབ། །ལུས་གཙང་སྙིང་རྗེར་ལྡན་པ་ཡིས། །རང་ལུས་ལྷ་དང་བླ་མ་ལ། །<line/>
ཕྱག་སོགས་བྱ་བ་སྔོན་འགྲོ་བས། །རིག་པའི་ཁྲོ་བོ་བསྒོམ་པར་བྱ། །དང་པོ་སྟོང་ཉིད་རྣམ་བསམས་ལ། །ལུས་ཅན་རྣམས་ཀྱི་དྲི་མ་བཀྲུ། །རང་གི་སྙིང་གར་དབྱངས་ཡིག་ནི། །<line/>
དང་པོ་ལས་བྱུང་ཟླ་བ་ལ། །ཧཱུཾ་ཡིག་སྔོན་པོ་རྣམ་པར་བསྒོམ། །རང་གི་འདུས་འདྲའི་འོད་འཕྲོས་ནས། །སེམས་ཅན་དྲི་མ་རྣམ་བསལ་ཏེ། །སྐུར་གྱུར་སྙིང་པོ་བསྡུ་བར་བྱ། །<line/>
ཧཱུཾ་ཡང་རྡོ་རྗེ་སྔོན་པོར་གྱུར། །སྔོན་བཞིན་སྤྲོ་དང་བསྡུ་བྱས་ལ། །སྐུ་མདོག་སྔོན་པོ་ཆེར་འབར་བ། །རབ་ཏུ་དྲེགས་པས་ཁྲོས་པའོ། །རི་བོང་འཛིན་པའི་སྟེང་དུ་ནི། །བདེ་བར་<line/>
གཡོན་བརྐྱང་གར་གྱིས་བཞུགས། །བརྒྱད་གཉིས་ལོན་པའི་ཉམས་ཚུལ་ཅན། །དྲག་ཅིང་ཁྲོས་པའི་རོ་དང་ལྡན། །བྲང་འགྲོ་བརྒྱད་པོས་སྐུ་ལ་བརྒྱན། །ཞལ་གཅིག་<line/>
པ་ལ་ཕྱག་གཉིས་པ། རང་གིས་རྡོ་རྗེ་བསྣམས་པ་ནི། །བསྣུན་པའི་ཚུལ་དུ་འཛིན་པ་དང༌། །གཡོན་པ་བསྡིགས་པའི་མཛུབ་མོ་ཅན། །ན་བཟའ་སྔོན་པོ་ཤམ་ཐབས་འཛིན། །<line/>
སྤྱན་མིག་དམར་ཞིང་མཆེ་བ་གཙིགས། །དབུ་སྐྲ་ཉི་མའི་འོད་འདྲ་བ། །སྟེང་དུ་བཅིངས་དབུས་ཅོད་པན་ལྡན། །ཞལ་ནས་ཧ་ཧའི་གད་རྒྱངས་ལྡན། །ཁྲོ་བོའི་བདག་པོ་<line/>
</page>
<page index="4" id="259B">འཇིགས་པར་བྱེད། །ལོག་འདྲེན་ལ་སོགས་འཇོམས་མཛད་པ། །དེ་འདྲར་བདག་ཉིད་རབ་བསྒོམས་ལ། །དེ་ནས་བདག་ཉིད་སྙོམས་འཇུག་པ། །དེ་ཡི་སྙིང་གར་ཉི་མ་ལ། །རང་གི་<line/>
ཆོས་ཀྱི་ཡི་གེ་ལས། །ཁྲོས་པས་ཡང་ཡང་སྤྲོས་མཛད་ཅིང༌། །དེ་དང་ལྷན་ཅིག་བསྒོ་བར་བྱ། །སྔགས་དང་ཕྱག་རྒྱ་བཅས་པ་ཡིས། །དེ་བཞིན་དུ་ཡང་དབང་བླང་ཞིང༌། །རྡོ་རྗེ་ཧཱུཾ་<line/>
མཛད་ཏིང་འཛིན་གནས། །གདུག་པའི་སེམས་ཅན་འཛིན་བྱེད་ཅིང༌། །འོད་ཟེར་འབྱུང་བ་སྣ་ཚོགས་ཀྱིས། །རིམས་དང་གདོན་དང་དུག་སོགས་བཟའ། །རྡོ་རྗེ་འོག་ཏུ་རྒྱུ་བ་<line/>
ལས༑ རྟོག་པ་དང་པོའོ།། །།དེ་ནས་སྤྱན་སོགས་སྐྱེ་མཆེད་ལ། །ཧཱུཾ་བྱུང་ཁྲོ་བོ་བསྒོམ་པར་བྱ། །སྐུ་སོགས་གསུམ་ལ་རྡོ་རྗེ་གསུམ། །བསྒོམ་པ་འདི་ནི་<line/>
དབང་བྱེད་པའོ། །དང་པོ་ཞི་བས་ཞི་བར་བྱ། །ཀླུ་ལ་སོགས་པའི་གཟུགས་བྱས་ལ། །རང་སྙིང་འོད་ཀྱིས་བཀུག་ལ་བསྟིམ། །མཆོད་སྦྱིན་བྱ་བ་སྙིང་རྗེས་སྦྱིན། །འཇོག་པོ་དང་<line/>
ནི་རིགས་ལྡན་དང༌། །མཐའ་ཡས་ནོར་རྒྱས་པདྨ་དང༌། །པད་ཆེན་དུང་སྐྱོང་སྟོབས་ཀྱི་རྒྱུ། །དུག་རྣམས་སྙིང་རྗེའི་སྦྱོར་བས་སྦྱངས། །ནག་པོ་དཀར་པོ་སྔོན་པོ་དང༌། །རང་གི་<line/>
གནས་སུ་སྦྱར་བར་བྱ། །ཡང་ན་ཞི་བའི་ཐབ་ཁུང་དུ། །ཀླུ་ཡི་སྡིག་པ་ཞི་བར་བྱ། །ཤིན་ཏུ་གནག་པའི་རིགས་དེ་ལ། །མངར་གསུམ་ཆུ་ཡིས་གསོ་བར་བྱ། །གང་ཞིག་སྡིག་<line/>
</page>
<page index="5" id="260A">༄༅། །ཅན་ཞི་མི་འདུལ། །གཉིས་ཀྱི་སྦྱོར་བས་རྒྱུན་གཅོད་བྱ། །ཁྲག་དང་དུག་སོགས་རྫས་དག་ལ། །རིག་པ་བཟློག་པས་བསྒྲུབས་ནས་ནི། །ཤིན་ཏུ་ཁྲོས་<line/>
པའི་ཁྲོ་བོ་ཡིས། །དགུག་དང་གཞུག་དང་མྱོས་བསད་དང༌། །ཆོ་གས་གདུག་པ་དབང་བྱས་ལ། །བསྲེག་པ་ལ་སོགས་ལས་བྱའོ། །བརྒྱད་དང་བཅུ་བཞིའི་དུས་ཀྱི་ཚེ། །སྐྱ་<line/>
རེངས་ཤར་དང་དམར་རེངས་ཆ། །ཉིན་མཚན་ཟད་པའི་དུས་ཀྱི་ཚེ། །སྐྲ་བཀྲོལ་བཅུད་འཛག་གཅེར་བུ་ནི། །བྱོལ་སོང་གནས་སུ་ཁྲག་སྐྱུག་གོ །ལུས་དབུས་མེ་འབར་བསྒྲུབ་<line/>
བྱ་དེ༑ ༑ཁྲོ་བོའི་སྤུ་ཡི་བུ་ག་ལས། །སྤྲོས་པའི་ཁྲོ་བོ་ཁྲོས་པ་དང༌། །མངག་གཞུག་རྣམས་ཀྱིས་དྲངས་བྱས་ནས། །རྟོག་པས་རྟོག་པ་བཟའ་བར་བྱ། །སྔར་ནི་རྡོ་རྗེས་འོག་ལས།།<line/>
གདུག་པ་འདིར་ནི་བཟའ་བར་བྱ། །མང་དུ་སྨྲས་པས་ཅི་ཞིག་དགོས། །མ་བཅོས་པ་ཡི་སེམས་ཅན་ལ། །སྙིང་རྗེའི་ཡིད་ཅན་རྡོ་རྗེ་སེམས། །ཏིལ་སོགས་རྫས་དང་སྔགས་<line/>
སྦྱོར་གྱིས། །སྡིག་པ་ཞི་བྱེད་སྦྱིན་སྲེག་བྱ། །རིག་པའི་བློ་ཅན་ཀུན་བཟང་གིས། །ཞོ་ལ་བསྲེག་བྱ་རྒྱས་པའོ། །མི་རྟག་གྱུར་པའི་གདུལ་བྱ་ལ། །འདོད་ཆགས་ཡིད་ཅན་བ་དེ་<line/>
ཆེན་གྱིས། །བདག་ཉིད་དགོས་པ་བརྟན་བྱའི་ཕྱིར། །ཨུཏྤལ་དམར་སོགས་ཀྱིས་སྒྲུབ་པའོ། །འདིར་ནི་མ་རུངས་སྡིག་བ་བྱེད། །གཙོར་ནི་སྦྱངས་ཕྱིར་ཁྲོ་སེམས་ཀྱིས། །<line/>
</page>
<page index="6" id="260B">མངོན་སྤྱོད་ལས་ནི་རྒྱུད་ཀུན་ལས། །བཤད་པ་ཐམས་ཅད་འདིར་བྱའོ། །རིག་སྔགས་སྙིང་རྗེའི་ཤུགས་ཀྱིས་འགྲོ། ལས་ངན་རྒྱུན་གཅོད་བཅོས་མ་ཡིན། །ལས་ངན་དག་པའི་རང་<line/>
བཞིན་དུ། །ཁྲོས་པས་དམིགས་པར་མི་འགྱུར་ཏེ། །སྦྱོར་བ་རྣམས་ནི་བཅོས་མར་འགྱུར། །བྱང་ཆུབ་བཅོས་མེད་འབང་སྤངས་པའོ། །རྡོ་རྗེ་ས་འོག་ཏུ་རྒྱུ་བ་ལས། རྟོག་པ་གཉིས་<line/>
པའོ༑༑ །།དེ་ནས་ཁམས་གསུམ་རྣམ་རྒྱལ་པོ། །སྔར་ནི་སྤྲུལ་པ་བཅུ་དྲུག་པོས། །རྟོག་པ་བཅུ་ཕྲག་དང་བཞི་ཡང༌། །གཉིས་ཀྱིས་རིག་པ་འཇོམས་བྱེད་འདིར། །<line/>
སྤྲུལ་པ་བརྒྱད་དུ་བསྡུས་པ་དང༌། །བདག་ཉིད་གཅིག་པུ་བསྒོམ་པའང་གསུངས། །ནམ་མཁའི་ཁམས་སུ་འབྱུང་བཞི་བསམ། །རི་རབ་ལྷུན་པོ་ཧྲཱི་ཡིག་ལས། །པདྨ་འདབ་གྲངས་<line/>
ལྟེ་བ་ལ། །བླ་བའི་དཀྱིལ་འཁོར་རྫོགས་པའོ། །ཧཱུཾ་ལས་བྱུང་བའི་ཁྲོ་བོ་ནི། །ཞལ་གཅིག་ཕྱག་བཞིན་བཟའ་སྔོ། །རྡོ་རྗེ་དྲིལ་བུ་མདའ་གཞུ་འགེངས། །སྦྲུལ་དང་མི་སྡུག་མགོས་<line/>
བརྒྱན་ཅིང༌། །སྟག་ལྤགས་སྨེད་དཀྲིས་འཇིགས་སེལ་བ། །ཁྲོ་བོ་རྣམ་རྒྱལ་བསྒོམ་པར་བྱ། །ཐུགས་ཀའི་ཧཱུཾ་གི་སྦྱོར་བ་ཡིས། །ཤར་ལ་སོགས་པའི་ཕྱོགས་མཚམས་སུ། །<line/>
འཇིག་རྟེན་གསུམ་སྣང་རྡོ་རྗེ་དང༌། །འཇིག་རྟེན་གསུམ་འདུལ་རིན་ཆེན་དང༌། །འཇིག་རྟེན་གསུམ་འཆིང་པདྨ་དང༌། །འཇིག་རྟེན་གསུམ་འཇིགས་ལས་ཉིད་དག །གཡས་རྣམས་<line/>
</page>
<page index="7" id="261A">༄༅། །རང་མིང་མཚན་མ་ལ། །གཡོན་རྣམས་གདུག་པ་བསྡིགས་པའོ། །བདུད་རྩི་འཁྱིལ་དང་དབྱུག་སྔོན་དང༌། །མི་གཡོ་བ་དང་རྟ་མགྲིན་ཁྲོ། །རྡོ་རྗེ་དང་<line/>
ནི་དབྱུག་པ་དང༌། །རལ་གྲི་པདྨ་གཡས་རྣམས་སོ། །གཡོན་པ་གདུག་པ་བསྡིགས་པའོ། །བརྒྱད་ཀྱི་དབུས་ན་ཁྲོ་བོ་བདག། འཇིག་རྟེན་གསུམ་གྱི་འཁྲུལ་པ་སྦྱོང༌། །དབྱུག་<line/>
པ་ནག་སོགས་ཕོ་ཉ་བཞི། །སྐུ་མདོག་མཚན་མས་བརྒྱན་པ་ཁྲོས། །ལྕགས་ཀྱུ་ལ་སོགས་སྒོར་གནས་པ། །ཁྲོ་བོའི་འཁོར་ལོ་འཇིགས་སེལ་བསྒོམ། །གཙོ་བཅས་<line/>
རིག་པའི་ཁྲོ་བོ་ཀུན། །སྒྱུ་མའི་ཕྲེང་བས་དོ་ཤལ་བྱས། །གོས་སྔོན་ཅན་ལ་སྟག་ལྤགས་དཀྲིས། །གདུག་པ་སེལ་བའི་ལམ་དུ་བསྒོམ། །དེ་ནས་ཁམས་གསུམ་རྣམ་<line/>
རྒྱལ་གཙོ། །ཁྲོ་བོའི་མཚན་ཉིད་སྔགས་བཅས་བཤད། །དཀོན་མཆོག་གསུམ་ལ་ཕྱག་འཚལ་ལོ། །གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེ་གོས་སྔོན་པོ་ཅན།<line/>
སངས་རྒྱས་གངྒཱའི་ཀླུང་གི་བྱེ་མ་སྙེད་ཀྱིས་རྗེས་སུ་གནང་བ། མཆེ་བ་གཙིགས་པ་དང་འཚམ་པ། མིག་མེ་མདག་གི་ཕུང་པོ་འདྲ་བ། དབུགས་མེ་ལྕེ་ལྟར་འབར་བ། འཇིགས་<line/>
པའི་ང་རོ་ཅན། ལག་པ་དང༌། རྐང་པ་ཀླུ་ནོར་རྒྱས་ཀྱི་བུས་བརྒྱན་པ། ཀླུ་ནག་པོ་སེར་ལ་ཁར་ཐོགས་པ། ཀླུ་དགའ་བོ་དང༌། ཉེ་དགའ་བོ་འབར་བས་རྣ་ཆ་བྱས་པ། སྦྲུལ་<line/>
</page>
<page index="8" id="261B">འབར་བ་རིན་པོ་ཆེའི་ཅོད་པན་ཐོགས་པ། སྦྲུལ་གདུག་པ་འབར་བ་ཟ་བ། བཞིན་རྒྱས་པ། སྨིན་མ་དང༌། ཁྲོ་གཉེར་དཔྲལ་བར་བསྡུས་པ། ཡ་སོས་མ་མཆུ་མནན་པ། གཤིན་<line/>
རྗེའི་ཆ་བྱད་ཅན། ལྕེ་གློག་ལྟར་འགྱུ་བ། གསུས་པོ་ཆེ་སྦྲུལ་ཟ་བ། ལག་པ་བརྡབས་པའི་སྒྲས་འཇིགས་པར་བྱེད་པ། ཀླུའི་རྒྱལ་པོ་འདབ་བཟང་སྐ་རགས་སུ་བཅིངས་པ། ཨ་<line/>
ལ་ལ་ཞེས་སྒྲོགས་པར་བྱེད་པ། རྒྱ་མཚོའི་ཟབས་སུ་དཔག་ཚད་བརྒྱད་ཁྲི་བཞི་སྟོང་ཡོད་པ་རྐང་པའི་པུས་མོར་ཕྱིན་པ། དབང་པོ་དང༌། ཉི་མ་ཕྲག་པ་ལ་ཁུར་པ། ཀླུ་ཐམས་ཅད་<line/>
རླག་པར་བྱེད་པ། གད་རྒྱངས་ཆེན་པོ་རྒོད་པས་ཀུན་ཏུ་འཁྲུག་པར་བྱེད་པ། གཤིན་རྗེའི་གཟུགས་ཅན་ཁམས་གསུམ་པ་འཇིགས་པར་བྱེད་པ། ཀླུ་ཐམས་ཅད་རླག་པར་<line/>
བྱེད་པ་ལ་ཕྱག་འཚལ་ལོ། །དེ་ནས་སངས་རྒྱས་བཅོམ་ལྡན་འདས་གངྒཱའི་ཀླུང་གི་བྱེ་མ་སྙེད་ཀྱིས་གསུངས་པའི་རིག་སྔགས་འདི་བརྗོད་པར་བྱའོ། །ཏདྱ་ཐཱ། བྷོ་བྷོ་པཾ་ནཱ་ག་ཨ་དྷི་<line/>
པ་ཏ་ཡེ། ཨི་དན་ནཱི་ལཱཾ་བ་ར་དྷ་ར་ཤ་རི་རཾ། བཛྲ་པཱ་ཎི་ཧྲྀ་ད་ཡཾ་ཡཿ་ས་མཱ་ཏི་ཀྲ་མ་ཐ་མཱ་ཀུ་ལོ་ཏ་སཱ་ད་ན། བྷ་བིཥྱ་ཏི། ཏདྱ་ཐ། བུདྡྷ་བུདྡྷ་།བི་བུདྡྷ་བི་བུདྡྷ། མ་ཧཱི་པྲཱཔྟ་ཧ་<line/>
ར་ཧ་ར་ནཱ་ག་ནཱཾ་ཙྪིནྡ་ཙྪིནྡ། ནཱ་ག་ཧྲྀ་ད་ཡཱ་ནི། བྷིནྡྷ་བྷིནྡྷ་ནཱ་ག་མརྨཱ་ཎི། བི་ཥིཪྻནྟུ་ནཱ་ག་ཤ་རཱི་རཱ་ཎི། བི་སྥོཊ། ནཱ་ག་ན་ཡ་ནཾ་ནཱི་ཧཱུཾ་ཧཱུཾ་ཕཊ། ཏདྱ་ཐཱ། ནཱ་ག་བི་དཱ་ར་ཎཱ་ཡ་ཧཱུཾ་ཕཊ།<line/>
</page>
<page index="9" id="262A">༄༅། །ནཱ་གོཏ་སཱ་ད་ནཱ་ཡ་ཧཱུཾ་ཕཊ། ནཱི་ལཾ་བ་ས་ནཱ་ཡ་ཧཱུཾ་ཕཊ། ཨ་བྲ་ཏི་ཧ་ཏ་བ་ལ་པར་ཀྲ་མཱ་ཡ་ཧཱུཾ་ཕཊ། ཀྲྀ་ཏནྟཱ་ཡ་ཧཱུཾ་ཕཊ། ཀྲི་ཏཱནྟ་རཱུ་བཱ་ཡ་ཕཊ། རོ་ཥ་ནཱ་ཡ་ཧཱུཾ་<line/>
ཕཊ༑ ཏྲཱ་ས་ནཱ་ཡ་ཧཱུཾ་ཕཊ། ཀུཾ་བྷཱཎྜ་ཨུཏ་སཱ་ད་ནཱ་ཡ་ཧཱུཾ་ཕཊ། ཕྲེ་ཏ་བི་ཤཱ་ཅེ་བི་ནཱ་ཤ་ཀ་རཱ་ཡ་ཧཱུཾ་ཕཊ། ཡཀྵ་ཨ་པསྨཱ་ར་བི་ནཱ་ཤ་ཀ་རཱ་ཡ་ཧཱུཾ་ཕཊ། ཧ་ས་ཧ་ས། དྷ་ར་དྷ་ར། མཱ་ར་<line/>
ཡ་མཱ་ར་ཡ། ནཱ་ཤ་ཡ་ནཱ་ཤ་ཡ། སརྦ་བིགྷྣཱན་བི་ནཱ་ཤ་ཀ་རཱ་ཡ་ཧཱུཾ་ཕཊ། སརྦ་ཤ་ཏྲཱུཾ་སཾ་བརྟ་བི་ནཱ་ཤ་ཀ་རཱ་ཡ་ཧཱུཾ་ཕཊ། ཨོཾ་ནཱི་ལཾ་བ་ར་དྷ་ར་བཛྲ་པཱ་ཎི་རཱཛྙཱ་པ་ཡ་ཏི་སྭཱཧཱ། དེའི་ཆོག་<line/>
ལ་གནོད་སྦྱིན་གྱིས་ཟིན་པ་ལ་ཆུ་ལ་སྔགས་ཀྱིས་བཏབ་ཏེ་གཏོར་ན་བཏང་བར་འགྱུར་རོ། །ཀླུ་བཟློག་པར་འདོད་ན་སྨྱུག་ཤད་ཀྱི་ལྕུག་མ་འམ། བལ་པོ་སེའུ་འི་ལྕུག་མས་<line/>
བྱའོ༑ ༑ཡི་དྭགས་དང༌། བརྗེད་བྱེད་རྣམས་ལ་ནི་སྐུད་པ་སྔོན་པོས་བྱའོ། །རིམས་ནད་མེད་པར་བྱ་བ་དང༌། ཡི་གེ་འཆུས་པ་ལ་ནི་སྐུད་བ་སྔོན་པོས་བྱའོ། །ནོར་འདོད་ན་<line/>
ཞག་གཅིག་སྨྱུང་བར་གནས་ཏེ་བོག་གིས་བདུག་ན་རྨི་ལམ་དུ་དགེ་བ་དང༌། མི་དགེ་བའི་དོན་ཐམས་ཅད་སྟོན་པར་འགྱུར་ལ་གསེར་གྱི་དོང་ཙེ་བདུན་སྟོང་སྟེར་བར་འགྱུར་<line/>
རོ༑ ༑རྒྱས་བཏབ་པ་དགྲོལ་བར་འདོད་ན་ཐལ་བས་བྱའོ། །སྒོ་ལྕགས་དབྱེ་བར་འདོད་ན་ཡུངས་ཀར་གྱིས་བྱའོ། །འཇིགས་པ་ཐམས་ཅད་བསྲུང་བ་ལ་ནི་མར་རྙིང་པའམ་<line/>
</page>
<page index="10" id="262B">ཐལ་བའམ། ཡུངས་ཀར་གྱིས་བྱའོ། །ནད་ཀྱིས་འཇིགས་པ་ཐམས་ཅད་ལ་ནི་སྐུད་པ་སྔོན་པོ་ལ་བསྲུང་བའི་མདུད་པ་བྱས་ཏ་མགུལ་དུ་བཏགས་ན་བསྲུང་བའི་མཆོག་ཏུ་འགྱུར་<line/>
རོ༑ ༑བྱིས་པ་གདོན་གྱིས་ཉེན་པ་ལ་ནི་ཚོན་སྣ་ལྔའི་སྐུད་པ་མགུལ་དུ་བཏགས་ན་བསྲུང་བའི་མཆོག་ཏུ་འགྱུར་རོ། །ཆོམ་རྐུན་བཟློག་པར་འདོད་ན་སས་བྱའོ། །དུག་ལ་ནི་རྩ་ཀུ་ཤས་<line/>
བྱ་བ་པར་བྱའོ། །བདག་བསྲུང་བ་ལ་ནི་ཡིད་ཀྱིས་སམ། ཆུས་བྱའོ། །གཞན་བསྲུང་བ་ལ་ནི་སྐུད་པ་སྔོན་པོས་བྱའོ། །ལས་དེ་དག་ཐམས་ཅད་ལ་སྔགས་བརྗོད་པ་ནི་ལན་གསུམ་<line/>
མམ༑ བདུན་ནམ། བཅུ་བཞི་འམ། ཉི་ཤུ་རྩ་གཅིག་གམ། བརྒྱ་རྩ་བརྒྱད་བརྗོད་པར་བྱའོ། །དེ་ལྟར་བྱས་ན་འགྲུབ་པར་འགྱུར་རོ། །རྡོ་རྗེ་ས་འོག་ཏུ་རྒྱུ་བ་ལས། རྟོག་པ་གསུམ་<line/>
པའོ༑༑ ༑༑རྟོག་པ་འདི་དག་དབང་བྱེད་པ། །ལག་ན་རྡོ་རྗེ་ཁྲོས་པ་ལས། །བདུད་རྩི་འཁྱིལ་བའི་རྣལ་འབྱོར་གྱིས། །བྲན་གཡོག་རྣམས་ནི་བསྐུལ་བར་བྱ། །<line/>
ཨོཾ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། །འདི་ནི་བཀའ་ཙམ་ངེས་བསྒྲག་ཅིང༌། །བཻ་ཡིག་སུམ་ཅུ་རྩ་གཉིས་བརྗོད། །སྙིང་གའི་འོད་ཀྱིས་དབང་བྱ་ཞིང༌། །གུ་གུལ་དུད་པས་བྲོད་<line/>
བྱས་ལ། །གསེར་སྣ་ཆེན་པོ་སེངྒེ་ལ་ཞོན་པ་དང༌། རྨུགས་འཛིན་དང༌། གང་བ་བཟང་དང༌། ནོར་བུ་བཟང་དང༌། ཀུ་བེ་ར་དང༌། ཡང་དག་ཤེས་དང༌། འབྲོག་གནས་དང༌། ལྔས་<line/>
</page>
<page index="11" id="263A">༄༅། །རྩེན་དང༌། པི་ཙི་ཀུཎྜ་ལི་རྣམས་ལ་མཁོ་བ་སྦྱིན་པར་བྱའོ། །འདི་རྣམས་རྟ་ལ་ཆིབས་པ་ལ། །འོད་དང་ལྡན་ཞིང་མེ་ལོང་ཅན། །རས་དཀར་གཙོང་[?]<line/>
མས་གསལ་བྱས་ལ། །གསལ་སྣང་ཀུན་ནི་བྲི་བར་བྱ། །ཡང་ན་ཀུན་ཀྱང་སྤྲུལ་ནག་ཆིབས། །འཇིགས་པའི་མཚོན་ཆ་ཕྱག་ན་བྶྣམྶཿ་བསྐུལ་བ་དག་པར་དབང་བྱས་<line/>
ན༑ ༑མངོན་སྤྱོད་ལས་ཀུན་བྱེད་པར་འགྱུར། །དྲག་པོ་དགུ་དང་ཉི་ཤུ་བརྒྱད། །ས་གསུམ་ཁྱབ་པ་སྤྲོས་ནས་ནི། །སྔགས་གྲུབ་སྟོབས་ཀྱིས་བདག་བྲན་བྱེད། །དུས་ཚོད་<line/>
དུས་ལ་མཆོད་པ་བྱེད། །དེ་ནས་དབུལ་བས་འཇིགས་པ་ལ། །རྨུགས་འཛིན་བསྒྲུབ་པ་ཡིད་འོང་བཤད། །ཀུན་ཀྱང་གཏེར་རྣམས་མནན་པ་ལ། །རིན་ཆེན་འབར་བས་<line/>
ཁྱིམ་འགེངས་པ། །སྐྱོར་གང་རྡོ་རྗེ་ཆུས་འགྲུབ་འགྱུར། །པདྨ་ཟླ་དང་གཏེར་ཆེན་ལ། །ཛཾ་ལས་བྱུང་བའི་གནོད་སྦྱིན་དགུ། བཀུག་ལ་རང་རང་གསང་སྔགས་ཀྱིས།།<line/>
ཆུ་དང་བཅས་པའི་མཆོད་སྦྱིན་འབུལ། །འདི་ནི་སྔགས་ཀྱི་རྐང་པ་རྣམས་སོ། །ཨོཾ་བཻ་ཤྲ་བ་ཎཱ་ཡ་སྭཱཧཱ། ཨོཾ་ཛམྦྷ་ལཱ་ཡ་སྭཱཧཱ། ཨོཾ་པཱུརྞ་བྷ་དྲ་ཡ་སྭཱཧཱ། ཨོཾ་མ་ཎི་བྷ་<line/>
དྲཱ་ཡ་སྭཱཧཱ། ཨོཾ་ཀུ་བེ་རཱ་ཡ་སྭཱཧཱ། ཨོཾ་སཾ་པྲ་ཛྙཱ་ནཱ་ཡ་སྭཱཧཱ། ཨོཾ་གུ་ཧྱ་སྠའ་ནཱ་ཡ་སྭཱཧཱ། ཨོཾ་པཱཉྩི་ཀཱ་ཡ་སྭཱཧཱ། ཨོཾ་བི་ཙི་ཀུཎྜ་ལཱི་ཡེ་སྭཱཧཱ། དེ་ནས་ཡང་དག་སྤྱོད་པའི་<line/>
</page>
<page index="12" id="263B">མཆོག །ལྷ་ཡི་བརྟུལ་ཞུགས་དག་པ་བཤད། །དུས་རྣམས་ཀུན་ཏུ་དར་རས་གཙང་མའི་གོས་སྔོན་བྱིན་གྱིས་བརླབ་བྱ་ཞིང༌། །བྲམ་ཟེའི་རིགས་ལྟར་དྲི་ཅན་ཟས་དང་འགྲོ་<line/>
མགྱོགས་ཤ་ལས་རིང་དུ་འདུག །སྨྱུང་བར་གནས་ཤིང་ཆུས་བཀྲུས་དཀར་གསུམ་གཙང་མའི་ཟས་ཟ་ཞིང༌། །ངག་གི་རླུང་བསྔམས་དད་དང་སྙིང་རྗེས་ཡིད་བརླན་རྟག་ཏུ་<line/>
བརྩོན་པར་འཇུག །བསམ་གཏན་ཁང་པ་མདོག་ནི་སྔོ་བསྒྱུར་བ་ལྕི་དྲི་ཞིམ་ཆུ་ཡིས་བྱུགས། །དཀར་དང་སྔོ་བའི་མེ་ཏོག་བཀྲམ་ལ་སྐུ་གདུང་བླ་མ་མདུན་བཞག་ལ། །ཆོ་རིགས་<line/>
བཙུན་པའི་སྒྲུབ་པ་པོས་ནི་གོས་དཀར་བགོས་ལ་ཀུ་ཤའི་སྟན་ལ་འདུག། སྙིང་རྗེས་ཁྲོས་པའི་རིག་སྔགས་དམ་པ་དག་ཅིང་མཛེས་པར་བཟླས་པ་བྱ། །རུ་རཀྴ་ཡི་བགྲང་<line/>
ཕྲེང་བརྒྱ་ཕྱེད་བྱིན་གྱིས་བརླགས་ལ་ལག་གཡས་གཟུང༌། །ཕྲེང་བའི་རིལ་བུ་རེ་དང་ལྷ་རེ་སྔགས་རེ་བཅས་ནས་སྙིང་གར་བཟུང༌། །རྣལ་འབྱོར་འདི་རྣམས་སྤྱད་ཅིང་འགྲོ་ལ་<line/>
འཇུངས་པའི་སེམས་ལྡན་པས། །བདག་དང་གཞན་ལ་ཕན་ཕྱིར་རྟོག་པ་བཤད་པ་བྱས་པ་ཡིན། །རྡོ་རྗེ་ས་འོག་ཏུ་རྒྱུ་བ་ལས། རྟོག་པ་བཞི་པའོ།། །།དབྱར་ཁ་<line/>
སྐྱེས་པའི་རྩྭ་དང་ནགས་ཚལ་ལས་བྱུང་མེ་མཆེད་ལྟར། །རླུང་གིས་གྲོགས་བྱས་བསྲེགས་ནས་ཐལ་བའི་ལྷག་མའང་མ་ལུས་བཞིན། །བསྐལ་པ་དཔག་མེད་སྐྱེས་པའི་<line/>
</page>
<page index="13" id="264A">༄༅། །རྟོག་པའི་དྲི་མའི་རྨ་རྣམས་ལ། །བསྲུང་བ་དད་དང་བརྩོན་འགྲུས་སྔགས་བཟླས་སེམས་དམ་མེ་ཡིས་བསྲེག། ཉི་མའི་སྙིང་པོ་འཛམ་བུའི་གླིང་གི་<line/>
དབུས་སུ་རིགས་བཟུང་སྟེ། །སྐྱེས་པ་དང་ནི་བུད་མེད་དབང་པོ་སྐྱོན་མེད་ཚུལ་ཁྲིམས་ཅན། །སྐྱེ་བ་སྔ་མའི་ལམ་ཤུགས་དག་དང་བླ་མའི་ལུང་ཐོབ་པ། །དད་དང་སྙིང་རྗེའི་<line/>
སེམས་ཅན་གཏོང་བའི་བློ་དང་ལྡན་པ་དེས། །རིག་པའི་ཁྲོ་བོ་བསྒོམ་དང་དེ་རྗེས་དེ་ནི་བཟླས་འབད་ན། །བསྟོད་དང་མཆོད་མཉེས་བྲན་གཡོག་ལྷ་མིན་གསང་བ་བརྙས་<line/>
མེད་ཅིང༌། །ཆུ་ཡི་མཆོད་སྦྱིན་འཁོར་ལོ་དག་དང་གཏོར་མ་ལ་བརྩོན་ཞིང༌། །སྦྱིན་སྲེག་རྣམས་ཀྱིས་ལྷ་དང་བྲན་གཡོག་མཉེས་བྱས་ན། །རིང་པོར་མི་ཐོགས་སྒྲུབ་པ་པོ་<line/>
དེས་རྟགས་དང་ཕྱག་རྒྱ་འབྱིན་པར་འགྱུར། །འདིར་ནི་མང་དུ་སྨྲ་མི་དགོས། །སྔར་ནི་རྡོ་རྗེ་ས་འོག་ཏུ། །བཤད་པའི་མཚན་མ་སྟེར་བར་འགྱུར། །ཟངས་ལྕགས་བླ་མའི་<line/>
གནང་བྱའོ། །ལུས་སོགས་རིག་པའི་དབང་བསྐུར་ནས། །མེ་དང་རླུང་སོགས་འབྱུང་བ་དང༌། །ནད་དང་གདོན་དང་བྱད་རྣམས་དང༌། །བདུད་ཀྱིས་ཀླགས་ནི་རྙེད་མི་འགྱུར།།<line/>
མེ་ལྕེ་ཕྲེང་བའི་རྟོག་པ་ལས། །བཤད་པའི་འཆི་བའི་སྦྱོར་བྱུང་ན། །སེར་སྣ་འདི་ནི་ཕ་རོལ་འཕང༌། །སྨོན་ལམ་ལམ་སྣ་ལ་བརྟེན་ནས། །འདི་འོག་བྱང་ཆུབ་སེམས་<line/>
</page>
<page index="14" id="264B">དཔའ་ནི། །འགྲོ་བ་སྨིན་པའི་བླ་མར་འགྱུར། །ཡང་ན་སྲིད་པ་བར་མ་དོར། །སྔགས་ཀྱི་རྣམ་ཤེས་གཟི་བསྐྱེད་ནས། །འགྲོ་ཕན་རིག་པ་འཛིན་གྱུར་ནས། །དེ་ཡི་འོག་ཏུ་སེམས་<line/>
དཔའ་འོ། །ཐ་མའང་ལམ་ལ་བརྟེན་ནས་ནི། །རང་འདོད་དམ་པའི་ལུས་རྙེད་ནས། །སྔ་མ་ལམ་སེལ་དེ་འོག་ཏུ། །དངོས་གྲུབ་ལ་ནི་རྣམ་པར་གནས། །ལྷ་དང་སྔགས་སོགས་<line/>
རྟོགས་པ་དེས། །རྟོག་པ་དམན་པ་མནན་པ་ཡིན། །ནམ་མཁའ་ལྟ་བུར་རྟོག་མེད་ལ། །འཇིག་རྟེན་ངོར་ནི་རྟོག་པས་སྤྲུལ། །གདུལ་བྱ་སྡང་སོགས་སེམས་འཁྲུགས་ལ། །ང་<line/>
ནི་སྙིང་རྗེས་སྡང་བར་མཛད། །ཁྲོ་སོགས་བསལ་དུ་མེད་གྱུར་ན། །ཁྲོ་བོར་ད་ནི་ཅི་ཕྱིར་འགྱུར། །དང་པོ་རྣལ་འབྱོར་འཚེ་བ་བཅོམ། །དེ་ཕྱིར་རིག་སྔགས་སྦྱོར་བ་རྣམས།།<line/>
རྒྱུད་ཀུན་དུ་ནི་གསུངས་པ་ཡིན། །འཚེ་བ་བཅོམ་ནས་དག་པ་ནི། །སེམས་དག་པ་ནི་བདེ་བ་ཡིན། །གདུག་པའི་སྦྱོར་བ་ཕྲོགས་པས་ན། །བདེ་བར་བྱང་ཆུབ་ལམ་བརྟེན་ལ། །རྡོ་<line/>
རྗེ་སྐུ་ཉིད་འགྱུར་མེད་ལ། །བདག་གི་རིག་པའི་ཡེ་ཤེས་དེ། །ལུས་ཅན་དེ་ཡི་འབྲས་བུ་འོ། །ཇི་ལྟར་ཤེལ་ནི་ཛམྦུ་ཀའི། །མེ་ཏོག་གིས་ནི་གཞན་དུ་སྣང༌། །དེ་བཞིན་རྟོག་མེད་རིག་<line/>
པ་ཡང༌། །ཁྲོ་བོའི་དབང་ཕྱུག་འདིར་སྣང་ནས། །ཇི་ལྟར་འདུལ་གྱུར་སྤྲུལ་པ་ཡིས། །རྒྱུན་མི་འཆད་པར་ཁྲོ་བོར་སྣང༌། །སྙིང་རྗེ་མེད་ན་འབྲས་བུ་ཉམས། །འགྲོ་ལ་ཕན་བཏགས་<line/>
</page>
<page index="15" id="265A">༄༅། །གནོད་བསལ་ན། །རང་སེམས་དག་པས་འབྲས་བུ་འགྲུབ། །རྒྱུ་དང་འབྲས་བུའི་སྒྲིབ་པ་རྣམས། །བྱང་ཆུབ་སེམས་ཀྱིས་རིང་དུ་སྤང༌། །འདིར་ནི་འཁོར་<line/>
བ་འཇིག་པར་ངེས། །བརྟན་དང་གཡོ་བའི་སྒྲིབ་པ་རྣམས། །བློ་མཉམ་དུས་ན་གཉེན་པོ་དང༌། །མི་མཐུན་ནམ་མཁའ་ལྟར་ཡངས་པ། །ལྷུན་གྱིས་འགྲུབ་འབྲས་ཕྱི་མ་ཡིན། །ཇི་<line/>
སྲིང་རྟོག་པའི་དྲི་མ་ཡོད། །དེ་སྲིད་འབད་དེ་རིག་པ་བསྒོམ། །སེམས་སྦྱོང་སྔ་མ་རིག་པ་ཡིས། །རྒྱུད་ཉིད་དུ་ནི་འདོད་པ་ཡིན། །གང་ལ་སེམས་ནི་དྲི་མེད་པ། །རྟོག་པའི་དྲི་མས་<line/>
ནག་པོར་བྱས། །དེ་ལ་སྤང་བའི་བློ་མེད་པ། །རྟོག་པའི་བློ་ཅན་འཁོར་བ་ཡིན། །དེ་ཕྱིར་ཤཱཀྱཱི་རིགས་ཅན་རྣམས་ས་འོག་ཏུ་རྒྱུ་བའི་ཀླུའི་རྟོག་པ་ལ་སོགས་པ་ཚར་གཅོད་<line/>
བའི་ཕྱིར་སྦྱོར་བ་རྣམས་ལ་གུས་པར་བྱའོ། །རྡོ་རྗེ་ས་གསུམ་དུ་རྒྱུ་བ་ལས། རྟོག་པ་ལྔ་པ་རྫོགས་སོ།། །།དབང་ཕྱུག་དམ་པའི་མངའ་བདག་ཁྲི་སྲོང་ལྡེ་<line/>
བཙན་གྱི་བཀའ་ཁྲིམས་སུ། དཔལ་དཔེ་མེད་ལྷུན་གྱིས་གྲུབ་པའི་གཙུག་ལག་ཁང་དུ་རྒྱ་གར་གྱི་མཁན་པོ་ཀུ་མ་ར་བཛྲ་དང༌། ར་བྱིད་ལོ་ཙྪ་བས་བསྒྱུར་བའོ།། །།<line/>
<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
