<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="92" index="14"/>
<offset page="99" line="19" col="2"/>
<range start="1" end="50"/>
<title>དེ་བཞིན་གཤེགས་པ་ཐམས་ཅད་ཀྱི་ཡུམ་སྒྲོལ་མ་ལས་སྣ་ཚོགས་འབྱུང་བ་ཞེས་བྱ་བའི་རྒྱུད། </title>
<section>རྒྱུད། </section>
<volume>ཕ</volume>
<status asof="31Jan2012">not checked</status>
</info>
<pageset>
<page index="1" id="51A">རྒྱ་གར་སྐད་དུ། སརྦ་ཏ་ཐཱ་ག་ཏཱ་མཱ་ཏ་ནཱི་ཏཱ་ར་བི་ཤྭ་ཀརྨ་བྷ་བ་ཏནྟྲ་ནཱ་མ། བོད་སྐད་དུ། དེ་བཞིན་གཤེགས་པ་ཐམས་ཅད་ཀྱི་<line/>
ཡུམ་སྒྲོལ་མ་ལས་སྣ་ཚོགས་འབྱུང་བ་ཞེས་བྱ་བའི་རྒྱུད། འཕགས་པ་འཇམ་དཔལ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན།<line/>
</page>
<page index="2" id="51B">བཅོམ་ལྡན་འདས་དགའ་ལྡན་གྱི་གནས་ན་བཞུགས་ཏེ། བྱང་ཆུབ་སེམས་དཔའ་བྱམས་པ་དང༌། འཇམ་དཔལ་ལ་སོགས་པ་དཔག་ཏུ་མེད་པ་དང༌། ཀུ་<line/>
རུ་ཀུལླེ་དང༌། རི་ཁྲོད་མ་ལོ་མ་ཅན་ལ་སོགས་པ་དང༌། ཚངས་པ་དང༌། བརྒྱ་བྱིན་ལ་སོགས་པ་དཔག་ཏུ་མེད་པ་དག་གིས་ལྷ་རྫས་ཀྱི་མེ་ཏོག་པདྨ་དང༌། ཀུ་<line/>
མུ་ད་དང༌། མནྡཱ་ར་བ་ལ་སོགས་པ་ལྷ་རྫས་ཀྱི་མེ་ཏོག་དཔག་ཏུ་མེད་པ་དག་དང༌། དུང་དང༌། པི་ཝང་དང༌། རྔ་དང༌། རྫ་རྔ་དང༌། དགུ་པོ་རྒྱུད་མང་ལ་སོགས་པ་<line/>
ལྷའི་རོལ་མོ་དཔག་ཏུ་མེད་པ་དང༌། ལྷའི་གདུགས་དང༌། རྒྱལ་མཚན་དང༌། བ་དན་ལ་སོགས་པ་དཔག་ཏུ་མེད་པ་ཐོགས་ཏེ་བཅོམ་ལྡན་འདས་ལ་གཡས་<line/>
ཕྱོགས་ནས་བསྐོར་ཏེ་མཆོད་པ་སྣ་ཚོགས་ཀྱིས་མཆོད་པའི་སྤྲིན་གྱིས་མཆོད་དོ། །དེ་ནས་བཅོམ་ལྡན་འདས་ཀྱིས་ཕ་རོལ་གྱི་སྡེ་རབ་ཏུ་འཇོམས་པ་རྡོ་རྗེ་ལྟ་བུ་<line/>
ཞེས་བྱ་བའི་ཏིང་ངེ་འཛིན་ལ་མཉམ་པར་བཞག་སྟེ། བཞག་མ་ཐག་ཏུ་ས་ཆེན་པོ་ཡང་གཡོས། བདུད་ཀྱི་དཀྱིལ་འཁོར་ཡང་ཕམ་པར་བྱས་ཏེ་འོད་ཀྱི་སྣང་<line/>
བ་ཆེན་པོ་ཡང་བཀྱེའོ། །དེ་ཡང་འདི་ལྟ་སྟེ། དཀར་པོ་དང༌། དམར་པོ་དང༌། སེར་པོ་དང༌། ལྗང་གུ་དང༌། མཐིང་ག་དང༌། འདྲེས་པ་སྟེ། འོད་སྣ་ཚོགས་བཀྱེ་<line/>
</page>
<page index="3" id="52A">༄༅། །སྟེ་སྡུག་བསྔལ་དང་བཅས་པ་རྣམས་སྦྱངས་ཏེ་སངས་རྒྱས་ཐམས་ཅད་ཀྱི་ཡུམ་སྒྲོལ་མ་ཀུ་རུ་ཀུལླེའི་གཙུག་ཏུ་ནུབ་པར་གྱུར་ཏོ།།<line/>
གཙུག་ཏུ་ནུབ་མ་ཐག་ཏུ་མཆོད་པའི་སྤྲིན་གྱི་ཆར་པ་ཡང་བབ་པར་གྱུར་ཏོ། །དེ་ནས་ལྷ་མོ་དེ་དཔེར་ན་སྤྲིན་དང་བྲལ་བའི་ཉི་མའི་དཀྱིལ་འཁོར་ལྟ་བུར་<line/>
གྱུར་ཏོ། དེའི་ཚེ་བསྟོད་པའི་ཚིགས་སུ་བཅད་པ་འདིས་བསྟོད་པ། ཞིང་ཁམས་ཐམས་ཅད་ཡོངས་སུ་དག་པ་ལ། །རིན་ཆེན་མེ་ཏོག་མང་པོའི་ཆར་དུ་ཕབ།།<line/>
དུས་གསུམ་སངས་རྒྱས་ཐམས་ཅད་སྐྱེད་པའི་ཡུམ། །ཡུམ་གྱུར་སྒྲོལ་མ་ཁྱོད་ལ་ཕྱག་འཚལ་བསྟོད། །ཅེས་གསུངས་སོ། །དེའི་ཚེ་བྱང་ཆུབ་སེམས་<line/>
དཔའ་འཇམ་དཔལ་གཞོན་ནུར་གྱུར་པས་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ་བཅོམ་ལྡན་འདས་ལ་གསོལ་<line/>
པ༑ བཅོམ་ལྡན་འདས། དུས་གསུམ་གྱི་སངས་རྒྱས་ཐམས་ཅད་ཟབ་པའི་ཕྱིར་ཅིའི་ཕྱིར་བསྐྱེད། གང་གིས་ན་ཡུམ་ཡིན་ཞེ་ན། བཅོམ་ལྡན་འདས་ཀྱིས་<line/>
གསུངས་པ། འཇམ་དཔལ། བདེན་མོད་ཀྱི། དུས་གསུམ་གྱི་སངས་རྒྱས་ཐམས་ཅད་ཀྱང་མ་སྐྱེས་པ། མ་འགག་པ། དྲི་མ་མེད་པ། དྲི་མ་དང༌། བྲལ་བ་<line/>
</page>
<page index="4" id="52B">མེད་པ། འགྲིབ་པ་མེད་པ། འཕེལ་བ་མེད་པ། རང་བཞིན་གྱིས་མྱ་ངན་ལས་འདས་པའོ། །དེའི་ཕྱིར་ཆོས་ཐམས་ཅད་ཀྱི་རང་བཞིན་ནི། དེའོ། །བྱང་ཆུབ་སེམས་<line/>
དཔའ་འཇམ་དཔལ་གཞོན་ནུར་གྱུར་པས་སྨྲས་པ། བཅོམ་ལྡན་འདས། དུས་གསུམ་གྱི་སངས་རྒྱས་ནི། མ་སྐྱེས་པ། མ་འགག་པ། དྲི་མ་མེད་པ། དྲི་མ་དང་<line/>
བྲལ་བ་མེད་པ། འགྲིབ་པ་མེད་པ། འཕེལ་བ་མེད་པ། རང་བཞིན་གྱིས་མྱ་ངན་ལས་འདས་པ་དེ་ཇི་ལྟར་སྐྱེ་བར་འགྱུར། བཅོམ་ལྡན་འདས་ཀྱིས་གསུངས་པ། འཇམ་<line/>
དཔལ༑ མྱ་ངན་ལས་འདས་པ་ཞེས་བྱ་བ་ནི། དོན་དམ་པའོ། །མྱ་ངན་ལས་འདས་པ་ཞེས་བྱ་བ་ནི། ཆོས་ཀྱི་དབྱིངས་སོ། །ཡང་དག་པའི་མཐའི་ཚིག་བླ་དྭགས་སོ། །<line/>
སྙིང་རྗེ་ཆེན་པོའོ། །ཀུན་རྫོབ་ངོ་བོ་འཁོར་བའི་ཚིག་བླ་དྭགས་སོ། །དེ་ལས་འདས་པ་ནི། དུས་གསུམ་གྱི་སངས་རྒྱས་སྐྱེད་པའི་ཡུམ་མོ། །དེ་ཕྱིར་འཁོར་བ་དང༌། མྱ་<line/>
ངན་ལས་འདས་པའོ། །འཇམ་དཔལ། དེ་ལྟར་ན། ཡུམ་དུ་ཡིད་ལ་བྱའོ། །བཅོམ་ལྡན་འདས་ཀྱིས་གསུངས་པ། འཇམ་དཔལ། དེ་བས་ན། ཆོས་རྣམས་ཀྱི་དེ་ཁོ་ན་<line/>
ཉིད་ཤེས་པས་འདི་བསྒོམ་པར་བྱའོ། །གཟུངས་སྔགས་འདི་བརྗོད་པར་བྱའོ། །ནན་ཏན་དུ་བསྒྲུབ་པར་བྱའོ། །འདིའི་ཡོན་ཏན་ཤེས་པར་བྱའོ། །འདི་མཆོད་པར་<line/>
</page>
<page index="5" id="53A">༄༅། །བྱའོ༑ ༑ལུང་ནོད་པར་བྱའོ། །ཐེ་ཚོམ་མེད་པར་བྱའོ། །ལས་ལ་ནན་ཏན་དུ་བྱའོ། །འདིའི་བསྔགས་པ་ཡིད་ལ་བྱའོ། །སོ་སོའི་སྒོ་ནས་བསྒྲུབ་<line/>
པར་བྱའོ། །དེ་སྐད་ཅེས་བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པ་ལ་བསྟན་ཏོ། །དེས་ནི། གླེང་གཞིའི་ལེའུ་བསྟན་པ་སྟེ་ལེའུ་དང་པོའོ།། །།<line/>
དེ་ནས་བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པས་བཅོམ་ལྡན་འདས་ལ་གསོལ་པ། བཅོམ་ལྡན་འདས། འདི་ཇི་ལྟར་བསྒོམ་པར་བྱ། འདི་ལ་ཇི་ལྟར་<line/>
ནན་ཏན་དུ་བགྱི་ཞེས་གསོལ་པ་དང༌། བཅོམ་ལྡན་འདས་ཀྱིས་གསུངས་པ། འཇམ་དཔལ། འདི་ལྟར་ཡིད་ལ་བྱའོ། །འཇམ་དཔལ། ཆོས་ཐམས་ཅད་ནི། མ་སྐྱེས་པའོ། །ཆོས་ཐམས་<line/>
ཅད་ནི༑ མ་འགག་པའོ། །ཆོས་ཐམས་ཅད་ནི། དྲི་མ་དང་བྲལ་བའོ། །ཆོས་ཐམས་ཅད་ནི། མྱ་ངན་ལས་འདས་ཤིང་རང་བཞིན་གྱིས་རྣམ་པར་དག་པར་བསྒོམ་<line/>
པར་བྱའོ། །འཇམ་དཔལ། དེའི་ཕྱིར་སྔགས་འདི་བརྗོད་པར་བྱའོ། །ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷཱ་ཝ་བི་ཤུདྡྷོ་ཉ་ཧཾ་ཞེས་བརྗོད་པར་བྱའོ། །ཡང་བཅོམ་ལྡན་<line/>
འདས་ཀྱིས་གསུངས་པ། མངལ་ནས་སྐྱེས་པ་དང༌། སྒོ་ང་ལས་སྐྱེས་པ་དང༌། དྲོད་གཤེར་ལས་སྐྱེས་པ་དང༌། རྫུས་ཏེ་སྐྱེ་བ་དག་ལ་བལྟས་ཏེ་བྱམས་<line/>
</page>
<page index="6" id="53B">པ་བསྒོམ་པར་བྱའོ། །སྐྱེས་པ་དང༌། རྒ་བ་དང༌། ན་བ་དང༌། འཆི་པ་ལ་སྙིང་རྗེ་ཆེན་པོ་བསྐྱེད་པར་བྱའོ། །སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པ་<line/>
དང༌། རང་བཞིན་གྱིས་འདུས་མ་བྱས་པ་ལ་དགའ་བ་དང༌། བཏང་སྙོམས་བསྒོམ་པར་བྱའོ། །འཇམ་དཔལ། དེ་ལྟ་བས་ན། རྒྱུ་ནི། ཚད་མེད་པ་བཞིའོ། །དེས་བསྐྱེད་<line/>
པ་ནི། བྱང་ཆུབ་ཀྱི་སེམས་སོ། །དེའི་ཕྱིར་དེ་ལ་ནན་དུ་ཡིད་ལ་བྱའོ། །འཇམ་དཔལ། དེའི་ཕྱིར་སྔགས་འདི་བརྗོད་པར་བྱའོ། །ཨོཾ་བོ་དྷི་ཙིཏྟ་ཨུ་ཏ་པཱ་ད་ཡ་ཨ་ཧཾ་ཞེས་<line/>
བརྗོད་པར་བྱའོ། །ཡང་བཅོམ་ལྡན་འདས་ཀྱིས་གསུངས་པ། མཆོད་པ་འདི་རྣམས་ཀྱིས་མཆོད་པར་བྱའོ། །གང་ཡང་ཕྱོགས་བཅུའི་འཇིག་རྟེན་ཁམས་བཞུགས་<line/>
པའི༑ ༑སངས་རྒྱས་རྣམས་ཀྱིས་བྱིན་གྱིས་བརླབས་པ་ཡི། །ཕྱེ་མ་ཕུར་མ་བདུག་པའི་བྱེ་བྲག་རྣམས། །རྒྱལ་བ་སྐྱེད་པའི་ཡུམ་ལ་མཆོད་པར་བྱའོ། །གང་ཡང་<line/>
ཕྱོགས་བཅུའི་འཇིག་རྟེན་ཁམས་བཞུགས་པའི། །དེ་བཞིན་གཤེགས་པའི་ཡུམ་མཆོག་སངས་རྒྱས་སྤྱན། །མེ་ཏོག་སིལ་མ་ཕྲེང་བའི་བྱེ་བྲག་རྣམས། །རྒྱལ་བ་<line/>
སྐྱེད་པའི་ཡུམ་ལ་མཆོད་པར་བགྱི། །གང་ཡང་ཕྱོགས་བཅུའི་འཇིག་རྟེན་ཁམས་བཞུགས་པའི། །དེ་བཞིན་གཤེགས་པའི་ཡུམ་མཆོག་རིན་པོ་ཆེ། །རིན་ཆེན་<line/>
</page>
<page index="7" id="54A">༄༅། །མར་མེ་ཕྲེང་བའི་བྱེ་བྲག་རྣམས། །རྒྱལ་བ་སྐྱེད་པའི་ཡུམ་ལ་མཆོད་པར་བགྱི། །གང་ཡང་ཕྱོགས་བཅུའི་འཇིག་རྟེན་ཁམས་བཞུགས་<line/>
པའི༑ ༑དེ་བཞིན་གཤེགས་པའི་ཡུམ་མཆོག་ན་བཟའ་དཀར། །དྲི་ཞིམ་ཆུ་གཙང་སྤོས་ངད་ལྡན་པའི་ཆུ། །རྒྱལ་བ་སྐྱེད་པའི་ཡུམ་ལ་མཆོད་པར་བགྱི། །<line/>
གང་ཡང་ཕྱོགས་བཅུའི་འཇིག་རྟེན་ཁམས་བཞུགས་པའི། །རྒྱལ་བ་སྐྱེད་པའི་ཡུམ་མཆོག་འཕྲིན་ལས་ལྡན། །བཟའ་དང་བཅའ་བ་ལ་སོགས་ཞལ་<line/>
ཟས་རྣམས། །རྒྱལ་བ་སྐྱེད་པའི་ཡུམ་ལ་མཆོད་པར་བགྱི། །སྡུག་བསྔལ་ཐམས་ཅད་ཞི་བར་མཛད་པ་ཡི། །གླུ་དང་རོལ་མོ་སིལ་སྙན་བཅས་པའི་སྒྲ། །<line/>
གདུགས་དང་རྒྱལ་མཚན་བ་དན་འཕན་གདུགས་བཅས། །ཕྱོགས་བཅུ་ཀུན་ནས་སྤྲིན་བཞིན་གཏིབས་གྱུར་ཅིག །དཔག་བསམ་གྱི་ནི་ཤིང་དག་དང༌། །<line/>
ལྗོན་པའི་ཤིང་དང་ཤིང་དག་གི །དྲི་ཞིམ་ལོ་འདབ་བཅས་པའི་ཤིང༌། །ཕྱོགས་བཅུ་ཀུན་ནས་གཏིབས་གྱུར་ཅིག །སྤོས་ཀྱི་ངད་དང་ལྡན་པའི་ཆར། །འབྲུ་དང་<line/>
མེ་ཏོག་ལ་སོགས་པའི། །ཡིད་དུ་འོང་བའི་དྲི་ཞིམ་ཆར། །ངེས་པར་ཀུན་ཏུ་འབབ་པར་ཤོག །འབབ་ཆུ་ལྟེང་ཀ་ལུ་མ་དང༌། །མཚོ་དང་རྫིང་བུ་དག་དང་ནི། །རོ་བརྒྱ་<line/>
</page>
<page index="8" id="54B">དག་དང་ལྡན་པའི་མཚོ། །ངང་པ་ལ་སོགས་བཅས་པ་ཡི། །རིན་ཆེན་ཁང་པ་ཡིད་འོང་བའི། །དྲ་བ་དྲ་བ་ཕྱེད་པ་དང༌། །ཤར་དུབ་འོད་བཅས་ཉི་ཟླ་དག་དང་ནི། །ཁང་པ་<line/>
ཤིན་ཏུ་ཡིད་དུ་འོང་བ་རྣམས། །རྒྱལ་བ་སྐྱེད་པའི་ཡུམ་ལ་མཆོད་པར་བྱའོ། །འཇམ་དཔལ། དེའི་ཕྱིར་མཆོད་པའི་སྔགས་འདི་བརྗོད་པར་བྱའོ། །ཨོཾ་སརྦ་ཐཱ་ག་<line/>
ཏ་དྷུ་པེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཨོཾ་སརྦ་ཏ་ཐཱ་ག་ཏ་པུཥྤེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཨོཾ་སརྦ་ཏ་ཐཱ་ག་ཏ་ཨཱ་ལོ་ཀེ་པཱུ་ཛ་མེ་གྷ་ས་མུ་དྲ་སྥ་<line/>
ར་ཎ་ས་མ་ཡེ་ཧཱུཾ། ཨོཾ་སརྦ་ཏ་ཐཱ་ག་ཏ་གནྡྷེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡ་ཧཱུཾ། ཨོཾ་སརྦ་ཏ་ཐཱ་ག་ཏ་ནཻ་ཝི་དྱ་པཱུ་ཛ་ཡེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཨོཾ་སརྦ་ཏ་ཐཱ་ག་<line/>
ཏ་ཤཔྡ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཞེས་བརྗོད་པར་བྱའོ། །མཆོད་པའི་ལེའུ་སྟེ་གཉིས་པའོ།། །།དེ་ནས་ཡང་འཇམ་དཔལ་གཞོན་<line/>
ནུར་གྱུར་པ་ལ་གསུངས་པ། འཇམ་དཔལ། ཡུམ་འདི་ནི། དུས་གསུམ་གྱི་སངས་རྒྱས་ཐམས་ཅད་ཀྱི་ཡུམ་མོ། །འཇམ་དཔལ། དེའི་ཕྱིར་དུས་གསུམ་གྱི་སངས་རྒྱས་<line/>
ཐམས་ཅད་ཀྱིས་བསྟོད་པ་འདི་འཇམ་དཔལ། ཁྱོད་ཀྱིས་ཡིད་ལ་གྱིས་ཤིག །དེ་ནས་བཅོམ་ལྡན་འདས་ཀྱིས་བསྟོད་པའི་གཟུངས་སྔགས་གསུངས་པ། ན་མཿ་སརྦ་<line/>
</page>
<page index="9" id="55A">༄༅། །ཏ་ཐཱ་ག་ཏཱ་ནཱཾ། ཏདྱ་ཐཱ། ཨོཾ་ན་མཿ་སཱུ་ཀ་སཾ་ན་མཿ་ཏཱ་ར་ཡེ་ཏཱ་ར་མི་མི་ཏཱ། ན་མསྟཱ་རེ་ཏུ་རེ་བཱི་རེ་ཀྵ་ཎཻ་ར་དྱུ་ཏི་ནི་བྷཀྵ་ཎེ། ཏྲེ་ལོ་ཀྱ་ནཱ་ཐཱ་ན་བཀྟྲ།<line/>
ཨབ་ཛ་བི་ཀ་སཏ་ཀེ་ཤ་རོ་ཏྦྷ་བེ། ནཱ་མཱཿ་ཤ་ཏ་ས་རཙྩནྡྲ། སཾ་པུརྞ་པ་ཊ་ལཱ་ན་ནེ། ཏ་རཱ་ས་ཧ་སྲ་ནི་ཀ་ར། པྲ་ཧ་སཏ་ཀི་ར་ཎི་ཛྭེ་ལེ། ན་མཿ་ཀ་ན་ཀི་ནཱི་ལ་ཨ་བ་ཛ། པཱ་ཎི་ང་<line/>
པདྨ་བི་བྷུ་ཥི་ཏེ། དཱ་ན་བཱིཪྻ་ཏ་པཿ་ཤཱནྟི། ཏི་ཏིཀྵ་དྷྱ་ན་གོ་ཙ་རེ། ན་མསྟ་ཐཱ་ག་ཏོཥྞཱི་ཥ་བི་ཛ་ཡཱ་ནནྟ་ཙཱ་རི་ཎཱི། ཨ་ཤེ་ཥ་པཱ་ར་མི་ཏ་པྲཔྟ། ཛི་ན་པུ་ཏྲ་ནི་སེ་བི་ཏི། ན་མ་སྟུ་ཏྟཱ་ར་<line/>
ཧཱུཾ་ཀཱ་ར། པཱུ་རི་ཏཱ་ཤཱ་དི་གན་ཏཱ་རེ། སཔྟ་ལོ་ཀ་ཀྲ་མཱ་ཀྲནྟི། ཨ་ཤེ་ཥཱ་ཎ་ཀྵ་མ། ན་མཿ་ཤ་ཀྲ་ཨན་ལ་བྲཧྨ། མ་རུང་བི་ཤྭེ་ཤྭ་རཾ་ཨ་རཱ་ཙྪ་ཏེ། བྷུ་ཏ་བེ་ཏཱ་ལ་གནྡྷ་རྦ།<line/>
ག་ཎ་ཡཀྵ་པཱུ་ར་སྐྲི་ཏེ། ན་མསྟྲ་ཌི་ཏི་ཕཊ་ཀཱ་ར། པ་ར་ཡནྟྲ་པྲ་མརད་ནི། པྲ་དྱ་ལཱི་ཌྷ་པ་ད་ནྱ་སེ། ཤི་ཁི་ཛྭཱ་ལ་ཀུ་ལ་ཀྵ་ཎེ། ན་མསྟུ་རེ་མ་ཧཱ་གྷོ་རེ། མཱ་ར་བཱི་ར་བི་ནཱ་ཤ་<line/>
ནི༑ བྷྲྀ་ཀུ་ཊཱི་ཀྲི་ཏ་བཀྟྲ་ཨེབ་ཛ། སརྦ་ཤ་ཏྲུ་ནི་སཱུ་ད་ནི། ན་མཿ་ཏྲི་རཏྣ་མུ་དྲཱཾ་ཀ །ཧྲྀ་དྱཾ་གུ་ལི་བི་བྷུ་ཥི་ཏེ། བྷུ་ཥི་ཏཱ་ཤེ་ཥཱ་ཌི་ཀ་ཙ་ཀྲ་།ནི་ཀ་ར་སྭ་ཀ་རཱ་ཀུ་ལེ། ན་མཿ་པྲ་<line/>
མུ་དི་ཏཱ་ཊོ་པ་མུ་ཀུ་ཊཱ་ཀྵི་བཏ་མཱ་ལི་ནི། ཧ་སཏྤྲ་ཧ་སཏྟུ་ཏྟཱ་རེ། མ་ར་ལོ་ཀ་པ་ཤངྐ་རི། ན་མཿ་ས་མ་ཏ་བྷུ་པཱ་ལ། པ་ཊ་ལཱ་ཀཪྵ་ཎ་ཀྵ་མེ། ཙ་ལད་བྷྲྀ་ཀུ་ཊི་ཧཱུཾ་ཀཱ་ར། སརྦ་<line/>
</page>
<page index="10" id="55B">པ་ད་བི་མོ་ཙ་ནི། ན་མཿ་ཤི་ཁཎྜ། ཁཎྜེཎྜུ། མུ་ཀུ་ཊཱ་བྷ་ར་ཎོཛྫྭ་ལེ། ཨ་མི་ཏཱ་བྷ་ཛ་ཊཱ་བྷཱ་ར། བྷ་སུ་རེ་ཀི་ར་ཎོ་ཌྷྲུ་པེ། ན་མཿ་ཀལྦཱནྟ་ཧུ་ཏ་བྷུ་ག །ཛྭཱ་ལཱ་མཱ་ལཱནྟ་ར་སྠི་ཏེ།<line/>
ཨཱ་ལཱི་ཌྷ་མུ་དི་ཏཱ་བཾནྡྷ། རི་པུ་ཙ་ཀྲ་བི་ནཱ་ས་ནི། ན་མཿ་ཀ་ར་ཏ་ལཱ་གྷཱ་ཏ། ཙ་ར་ཎ་ཧ་ཏ་བྷུ་ཏེ་ལེ། བྷྲྀ་ཀུ་ཏཱི་ཀྲྀ་ཏ་ཧཱུཾ་ཀ་ར། སཔྟ་པཱ་ཏཱ་ལ་བྷེ་དི་ནི། ན་མཿ་ཤི་བེ་ཤུ་བྷེ་ཤཱནྟེ།<line/>
ཤཱནྟ་ནིརྦཱ་ཎ་གོ་ཙ་རེ་སྭཱཧཱ། ཨོཾ་པྲ་ཎ་བ་སི་ཡུཀྟེ། མ་ཧཱ་པཱ་པ་ཀ་ནཱ་ས་ནི། ན་མཿ་པྲ་མུ་དིཏཱ་བནྡྷ། རི་བུ་གཱ་ཏྲ་པྲ་བྷེ་དི་ནི། ད་ཤཱཀྵ་ར་པ་ད་ནྱ་སེ། བིདྱ་ཧཱུཾ་ཀཱ་ར་དཱི་པི་ཏེ། ན་མསྟུ་རེ་<line/>
པཱ་དཱ་གྷཱ་ཏ། ཧཱུཾ་ཀ་ར་ཀཱ་ར་བཱི་ཛི་ཏེ། མཻ་རུ་མནད་ར་ཀཱཻ་ལ་ས། བྷུ་བ་ན་ཏྲ་ཡ་ཙཱ་ལི་ནི། ན་མཿ་སུ་ར་ས་རཱ་ཀཱ་ར། ཧ་ར་ཎཱི་ཀ་ཀ་ར་སྠི་ཏེ། ཧཱ་རཱ་དཱི་རུ་ཀ་ཏ་སྥུ་ཊ་ཀཱ་ར། ཨ་ཤེ་ཥ་བི་ཥ་ནཱ་<line/>
ས་ནི༑ ན་མཿ་སུ་ར་ག་ཎཱ་དྷྱཀྵ། སུ་ར་ཀནྣི་ར་སེ་བི་ཏེ། ཨཱ་བིནྡྷ་མུ་དི་ཏཱ་བྷོ་ག་ཀ་ལི། དུཿ་སྭཔྣ་ནཱ་ས་ནི། ན་མཿ་ཙནྡྲ་ཨརྐ་སཾ་པུརྞ། ན་ཡ་ན་དྱུ་ཏི་བྷཱ་སུ་རེ། ཧ་ར་ད་དྭེ་རུ་ཀ་ཏ་<line/>
ཏུཏྟཱུ་རེ། བི་ཥ་མ་ཛྲ་ར་ནཱ་ས་ནཾ། ན་མསྟྲི་ཏ་ཏྭ་བི་ནྱཱ་ས། ཤི་བ་ཤཀྚི་ས་མ་ནྭི་ཏེ། གྲ་ཧ་བེ་ཏཱ་ལ་ཡ་ཀྵོ་གྷ་ན། ནཱ་ཤ་ནི་པྲ་བ་རེ་ཏུ་རེ། མནྟྲ་མུ་ལ་མི་སྟོ་ཏྲཾ། ན་མ་སྐཱ་རེ་ཀཱ་བཾ་ཤ་<line/>
ཀཾ༑ ཡཿ་བ་ཐིཏྤྲ་ཡཏྣ་དྷཱི་མཾ། དེ་བྱཱ་བྷཀྟི་ས་མན་བ་ཏ། ཤ་ཡམྦྷཱ་པྲཱ་ཏ་རུ་ཏ་ཐཱ་ཡཱ་ཡཿ། སྨ་རེ་ཏ་སརྦཱ་བྷ་ཡ་པྲ་དཾ། སརྦ་པཱ་བ་པྲ་ཤ་མ་ནཾ། སརྦ་དུརྒ་ཏི་ནཱ་ཤ་ནཾ། ཨ་བྷི་ཥི་ཀ་<line/>
</page>
<page index="11" id="56A">༄༅། །ཏོ་བྷ་བེཏྟུརྞྞཾ། སཔྟ་བྷི་ཛི་ན་ཀོ་ཊི་བྷིཿ། ཨ་སྨིན་མ་ཧཱ་ཏྲ་མཱ་སཱ་དྱ། སོ་ཊནྟེ་བཽདྡྷ་པ་དཾ་པྲ་ཛེ་ཏ། བི་ཥནྟ་སྱ་མ་ཧཱ་གྷཽ་རཾ། སྠ་བ་རཾ་བཱ་ཐ་ཛ་ག་མཾ། སྨྲ་ཎཏཏྤྲ་<line/>
ལ་ཡཾ་ཡཱ་ཏི། ཁཱ་ཧི་ཏཾ་པོ་ཏཱ་མེ་བ་བཱ། གྲ་ཧ་ཛྭཱ་ར་བི་ཥཱ་རཏྣཾ། པ་ར་མ་རཏྟི་བི་ནཱ་ཤ་ནཾ། ཨ་ནྱེ་ཥའཾ་ཙེ་བ་སཏྭཱ་ནཱཾ། དྭི་སྟྲ་སྤྟ་བྷི་བ་རཏྟི་ནཾ། པུ་ཏྲ་ཀཱ་མོ་ལ་བྷྲེ་ཏ་བུ་ཏྲཾ། དྷ་ན་ཀཱ་མོ་<line/>
ལ་བྷེ་ཏ་དྷ་ནཾ། སརྦ་ཀཱ་མཱ་ན་བཱ་པ་ནོ་ཏི། ན་བི་གྷནི། པྲ་ཏི་ཧ་མ་ཏེ། ཏཱ་ར་བྷ་ག་པ་ཏེ་ཡཾ་སུ་ཏྲཾ། སམྱཀསཾ་བུདྡྷ་བྷ་ཤི་ཏཾ་སརྦ་ཀ་ར། ས་མ་ཡཱ་ཨུ་ལ་ཀ་ར་ཡེ། བུདྡྷ་ནི་ཙ། དྷརྨ་ཎི་ཙ།<line/>
སཾ་གྷ་ནི་ཙ་ཏཱ་ར་ཡེ་སྭཱཧཱ། འཇམ་དཔལ། གཟུངས་འདི་ནི། དུས་གསུམ་གྱི་སངས་རྒྱས་ཐམས་ཅད་ཀྱིས་བྱིན་གྱིས་བརླབས་ཤིང་དུས་གསུམ་གྱི་སངས་རྒྱས་ཐམས་<line/>
ཅད་སྐྱེད་པའི་ཡུམ་སྒྲོལ་མ་ལ་མ་རུངས་པ་འཇོམས་པའི་སྒོ་ནས་བསྟོད་པ་སྟེ། ཕན་ཡོན་ནི། བསམ་གྱིས་མི་ཁྱབ་པའོ། །འཇམ་དཔལ། དེའི་ཕྱིར་བརྗོད་པར་བྱའོ། །<line/>
གཟུངས་འདི་བརྗོད་པའི་གང་ཟག་ནི། སེམས་ཅན་དམྱལ་བ་དང༌། ཡི་དྭགས་དང༌། དུད་འགྲོ་ལ་སོགས་པའི་གནས་སུ་ནམ་ཡང་སྐྱེ་བར་མི་འགྱུར། ཡུལ་མཐའ་<line/>
འཁོབ་དང༌། ཀླ་ཀློ་དང༌། དབང་པོ་མ་ཚང་བ་ལ་སོགས་པར་ནམ་ཡང་སྐྱེ་བར་མི་འགྱུར་རོ། །རིམས་དང༌། འབྲུམ་བུ་དང༌། ནད་འགོ་བ་ལ་སོགས་པའི་ནད་ཀྱི་<line/>
</page>
<page index="12" id="56B">འཇིགས་པ་ཐམས་ཅད་ལས་གྲོལ་ཞིང་ནད་ཀྱི་འཇིགས་པ་མི་འབྱུང་ངོ༌། །འཇིགས་པ་ཆེན་པོ་བརྒྱད་ལ་སོགས་པ་ལས་གྲོལ་བར་འགྱུར་རོ། །འཇམ་དཔལ། དུས་གསུམ་<line/>
གྱི་སངས་རྒྱས་ཐམས་ཅད་ཀྱིས་བསྟོད་པ་འདི་འཛིན་པའི་གང་ཟག་དེ་ནི། དུས་གསུམ་གྱི་སངས་རྒྱས་ཐམས་ཅད་ལ་མཆོད་པ་བྱས་པར་འགྱུར་རོ། །འདི་འཛིན་པའི་<line/>
གང་ཟག་དེ་ནི། མཚམས་མེད་པ་ལ་སོགས་པའི་སྡིག་པ་མ་ལུས་པ་བྱང་བར་འགྱུར་རོ། །སངས་རྒྱས་ཐམས་ཅད་མཐོང་བར་འགྱུར་རོ། །དུས་མ་ཡིན་པའི་འཆི་བ་མི་<line/>
འབྱུང་ཞིང་ནམ་འཆི་བའི་ཚེ་དུས་གསུམ་གྱི་སངས་རྒྱས་ཐམས་ཅད་སྐྱེད་པའི་ཡུམ་སྒྲོལ་མ་མཐོང་བར་འགྱུར་རོ། །འདི་འཛིན་པའི་གང་ཟག་དེ་ནི། ཡིད་ལ་ཅི་<line/>
བསམ་པ་ཐམས་ཅད་འགྲུབ་པར་འགྱུར་རོ། །གཟུགས་ཕུན་སུམ་ཚོགས་པ་དང༌། ཁ་དོག་ཕུན་སུམ་ཚོགས་པ་ལ་སོགས་པ་ཐམས་ཅད་འཐོབ་པར་འགྱུར་རོ། །<line/>
རྨི་ལམ་ངན་པ་དང༌། སྡང་བ་དང༌། མི་མ་ཡིན་པའི་བར་དུ་གཅོད་པ་ཐམས་ཅད་ཞི་བར་འགྱུར་རོ། །དུས་གསུམ་གྱི་བདེན་པ་ཡང་མཐོང་བར་འགྱུར་རོ། །ཡུམ་སྒྲོལ་མའི་<line/>
སྐུ་དངོས་སུ་མཐོང་བར་འགྱུར། ན་མཿ་སརྦ་ཏ་ཐཱ་ག་ཏ་སམྱ་ཀྶཾ་བུདྡྷ་ཡ་ཏྲེ་ཡ་ཏེ་ཏྲཱ་ར་ཏེ་ཏུ་ཏཱ་ར་ཞེས་བརྗོད་པར་བྱའོ། །བསྟོད་པའི་ལེའུ་སྟེ་གསུམ་པའོ།། །།<line/>
</page>
<page index="13" id="57A">༄༅། །དེ་ནས་བྱང་ཆུབ་སེམས་དཔའ་འཇམ་དཔལ་གཞོན་ནུས་བཅོམ་ལྡན་འདས་ལ་གསོལ་པ། གཟུངས་སྔགས་འདི་གང་ལ་བརྟེན་ནས་<line/>
ཡིད་ལ་ནན་ཏན་དུ་བྱ་ཞེས་གསོལ་པ་དང༌། བཅོམ་ལྡན་འདས་ཀྱིས་བཀའ་སྩལ་པ། སྡུག་བསྔལ་ལས་གྲོལ་བར་འདོད་ཅིང་ཟབ་མོའི་དོན་ལ་མོས་པས་<line/>
ནན་ཏན་དུ་བྱའོ། །དེ་ནས་ཏཾ་ལས་བྱུང་བའི་འོད་ཟེར་ལས་སྟེང་འོག་ཐམས་ཅད་དུ་རྡོ་རྗེར་གྱུར་ཏེ། འཇམ་དཔལ། སྔགས་འདི་བརྗོད་པར་བྱའོ། །ཨོཾ་བཛྲ་ཛྭ་ལ་བཛྲ་<line/>
ཏ་ན་ཧཱུཾ་ཕཊ་ཅེས་བརྗོད་པར་བྱའོ། །དེ་ནས་ཏཾ་ལས་བྱུང་བའི་ཡི་གེ་ཨ་དཀར་པོ་བསྒོམ་པར་བྱའོ། །དེའི་སྟེང་ན་པཾ་སྔོན་པོ་བསྒོམ་པར་བྱའོ། །དེའི་སྟེང་དུ་ལཾ་སེར་པོ་བསྒོམ་<line/>
པར་བྱའོ། །དེའི་སྟེང་དུ་ཡཾ་ལྗང་གུ་བསྒོམ་པར་བྱའོ། །དེའི་སྟེང་དུ་རཾ་དམར་པོ་བསྒོམ་པར་བྱའོ། །དེ་རྣམས་ཀྱིས་འོད་ཟེར་འཕྲོ་བ་དང་བསྡུ་བ་བྱས་ཏེ། ཨོཾ་དྷརྨ་དྷཱ་ཏུ་བི་<line/>
ཤུདྡྷ་ཧཱུཾ། ཨོཾ་ཨཾ་དྷ་ཏུ་བི་ཤུདྡྷ་ཧཱུཾ། ཨོཾ་ས་མནྟ་བི་ཤུདྡྷ་ཧཱུཾ་ཨོཾ་པ་ཀཥ་བི་ཤུདྡྷ་ཧཱུཾ། ཨོཾ་ཀཥ་ཏ་བུ་ཐཱ་ན་བི་ཤུདྡྷ་ཧཱུཾ། ཨོཾ་ན་མཿསརྦ་ཏ་ཐཱ་ག་ཏཱ་མཎྜ་ལ་ས་མནྟ་བི་ཤུདྡྷ་ཧཱུཾ།<line/>
འཇམ་དཔལ། དེ་ལྟར་སྔགས་དེ་བརྗོད་པས་དཀྱིལ་འཁོར་གྱི་ཁང་པ་བསྐྱེད་པར་བྱ་སྟེ། པདྨ་འདབ་མ་བཞི་པ་ཁ་དོག་སྣ་ཚོགས་པ་ལ་རྡོ་རྗེ་ར་བས་བསྐོར་བ་གྲུ་<line/>
</page>
<page index="14" id="57B">ཚད་བཞི་དང་ལྡན་པ་གྲུ་བཞིར་འདུག་ཅིང༌། སྒོ་བཞིར་ཀ་བ་བརྒྱད་དང་ལྡན་པ། དྲ་བ་དང་དྲ་བ་ཕྱེད་པ་དང༌། རིན་པོ་ཆེའི་ཆུན་འཕྱང་དང༌། ཏ་ར་ནི་ལ་སོགས་པས་མཛེས་<line/>
པའོ༑ ༑དེ་ལྟར་དཀྱིལ་འཁོར་གྱི་ཁང་པ་དེ་འདྲ་བ་བསྐྱེད་དེ་དབུས་ཀྱི་ཟེ་འབྲུ་ལ་ནི། ཟླ་བ་དང༌། པདྨའི་སྟེང་དུ་ཏཾ་ལྗང་གུ་ལས་བྱུང་བའི་ཨུཏྤ་ལ་ཏཾ་དང་བཅས་པས་འཇིག་<line/>
རྟེན་གྱི་ཁམས་ཐམས་ཅད་དུ་འོད་ཁ་དོག་སྣ་ཚོགས་པས་འཇིག་རྟེན་ཐམས་ཅད་སྤྲུལ་པ་ལྟ་བུ་དང༌། སྒྱུ་མ་དང༌། འཇའ་ཚོན་དང༌། སྨིག་རྒྱུ་དང༌། ཆུ་ཟླ་དང༌། གཟུགས་<line/>
བརྙན་ལྟ་བུར་མཐོང་ངོ༌། །དེའི་ཨུཏྤ་ལ་ལས་བྱུང་བའི་སྒྲོལ་མའི་སྐུ་ལྗང་གུ་ཞལ་གཅིག་ཕྱག་གཉིས་པ། ཕྱག་གཡས་ཀྱིས་མཆོག་སྦྱིན། གཡོན་སྡོང་བུ་དང་བཅས་<line/>
པའི་ཨུཏྤལ་འཛིན་པ། མཛེས་པའི་སྐུ་རིན་པོ་ཆེའི་དོ་ཤལ་དང༌། རྣ་ཆ་དང༌། དཔུང་རྒྱན་དང༌། རྒྱན་རྣམ་པ་སྣ་ཚོགས་པས་བརྒྱན་པ། གཞོན་ནུ་མ་ལང་ཚོ་ལ་བབ་པ།<line/>
ཞལ་འཛུམ་བག་དང་བཅས་པ། མཉམ་པའི་སྐྱིལ་མོ་ཀྲུང་དང་བཅས་པས་ཟླ་བ་དང་པདྨའི་སྟེང་དུ་བཞུགས་པའོ། །ཤར་དུ་ཟླ་བ་དང༌། པདྨའི་སྟེང་དུ་ཏཾ་ལས་བསྐྱེད་<line/>
པའི་ཨུཏྤ་ལ་མཐིང་ག་ས་བོན་དང་བཅས་པ་ལས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ། འོད་ཁ་དོག་སྣ་ཚོགས་པས་འཇིག་རྟེན་གྱི་ཁམས་ཐམས་ཅད་<line/>
</page>
<page index="15" id="58A">༄༅། །སྤྲུལ་པ་ལྟ་བུ་དང༌། སྒྱུ་མ་དང༌། འཇའ་ཚོན་དང༌། སྨིག་རྒྱུ་དང༌། ཆུ་ཟླ་དང༌། གཟུགས་བརྙན་ལྟ་བུར་མཐོང་ངོ༌། །དེའི་ཨུཏྤ་ལ་ལས་བྱུང་བའི་<line/>
སྒྲོལ་མ་མཐིང་ག་ཕྱག་གཉིས་པ། གཡས་ཀྱིས་ཏྲི་ཤུ་ལ་འཛིན་པ། ཕྱག་གཡོན་ན་སྡོང་བུ་དང་བཅས་པའི་ཨུཏྤ་ལ་འཛིན་པ། མཛེས་པའི་སྐུ་རིན་པོ་ཆེའི་དོ་ཤལ་<line/>
དང༌། སྙན་ཆ་དང༌། དཔུང་རྒྱན་དང༌། རྒྱན་རྣམ་པ་སྣ་ཚོགས་པས་བརྒྱན་པ། གཞོན་ནུ་ལང་ཚོ་ལ་བབ་པ། ཞལ་འཛུམ་པ་དང་བཅས་པ། མཉམ་པའི་སྐྱིལ་མོ་ཀྲུང་དང་<line/>
བཅས་པས་ཟླ་བ་དང་པདྨའི་སྟེང་དུ་བཞུགས་པའོ། །ལྷོར་ཟླ་བ་དང་པདྨའི་སྟེང་དུ་རེ་ལས་བསྐྱེད་པའི་ཨུཏྤ་ལ་སེར་པོ་ས་བོན་དང་བཅས་པ་ལས་འཇིག་རྟེན་གྱི་ཁམས་<line/>
ཐམས་ཅད་དུ་ཁྱབ་སྟེ། འོད་ཁ་དོག་སྣ་ཚོགས་པས་འཇིག་རྟེན་ཐམས་ཅད་སྤྲུལ་པ་ལྟ་བུ་དང༌། སྒྱུ་མ་དང༌། འཇའ་ཚོན་དང༌། སྨིག་རྒྱུ་དང༌། ཆུ་ཟླ་དང༌། གཟུགས་<line/>
བརྙན་ལྟ་བུར་མཐོང་ངོ༌། །དེའི་ཨུཏྤ་ལ་ལས་བྱུང་བའི་སྒྲོལ་མ་སྐུ་མདོག་གསེར་བསྲེགས་པ་ལྟ་བུ་ཕྱག་གཉིས་པ། ཕྱག་གཡས་ན་རལ་གྲི་འཛིན་པ། གཡོན་ན་<line/>
སྡོང་བུ་དང་བཅས་པའི་ཨུཏྤ་ལ་འཛིན་པ། མཛེས་པའི་སྐུ་རིན་པོ་ཆེའི་དོ་ཤལ་དང༌། སྙན་ཆ་དང༌། དཔུང་རྒྱན་དང༌། རྒྱན་སྣ་ཚོགས་ཀྱིས་བརྒྱན་པ། གཞོན་<line/>
</page>
<page index="16" id="58B">ནུ་ལང་ཚོ་ལ་བབ་པ། ཞལ་འཛུམ་བག་དང་བཅས་པ། མཉམ་པའི་སྐྱིལ་མོ་ཀྲུང་དང་བཅས་པས་ཟླ་བ་དང་པདྨའི་སྟེང་དུ་བཞུགས་པའོ། །ནུབ་ཏུ་ཟླ་བ་དང་པདྨའི་སྟེང་དུ་ཏུ་<line/>
ལས་བྱུང་བའི་ཨུཏྤ་ལ་དམར་པོ་ས་བོན་དང་བཅས་པ་ལས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ། འོད་ཁ་དོག་སྣ་ཚོགས་དང་བཅས་པས་འཇིག་རྟེན་ཐམས་<line/>
ཅད་སྤྲུལ་པ་ལྟ་བུ་དང༌། སྒྱུ་མ་དང༌། འཇའ་ཚོན་དང༌། སྨིག་རྒྱུ་དང༌། ཆུ་ཟླ་དང༌། གཟུགས་བརྙན་ལྟ་བུར་མཐོང་ངོ༌། །དེའི་ཨུཏྤ་ལ་ལས་བྱུང་བའི་སྒྲོལ་མ་དམར་མོ་<line/>
ཕྱག་གཉིས་པ། གཡས་ན་འཁོར་ལོ་འཛིན་པ། གཡོན་ན་སྡོང་བུ་དང་བཅས་པའི་ཨུཏྤ་ལ་འཛིན་པ། མཛེས་པའི་སྐུ་རིན་པོ་ཆེའི་དོ་ཤལ་དང༌། སྙན་ཆ་དང༌། དབུང་རྒྱན་<line/>
དང༌། རྒྱན་སྣ་ཚོགས་ཀྱིས་བརྒྱན་པ། གཞོན་ནུ་ལང་ཚོ་ལ་བབ་པ། ཞལ་འཛུམ་བག་དང་བཅས་པ། མཉམ་པའི་སྐྱིལ་མོ་ཀྲུང་དང་བཅས་པས་ཟླ་བ་དང་པདྨའི་སྟེང་ན་<line/>
བཞུགས་པའོ། །བྱང་དུ་ཟླ་བ་དང་པདྨའི་སྟེང་དུ་ཏཾ་ལས་བྱུང་བའི་ཨུཏྤ་ལ་ལྗང་གུ་ས་བོན་དང་བཅས་པ་ལས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ། འོད་ཁ་དོག་སྣ་<line/>
ཚོགས་པས་འཇིག་རྟེན་ཐམས་ཅད་དུ་སྤྲུལ་པ་ལྟ་བུ་དང༌། སྒྱུ་མ་དང༌། འཇའ་ཚོན་དང༌། སྨིག་རྒྱུ་དང༌། ཆུ་ཟླ་དང༌། གཟུགས་བརྙན་ལྟ་བུར་མཐོང་ངོ༌། །དེའི་ཨུཏྤ་ལ་ལས་<line/>
</page>
<page index="17" id="59A">༄༅། །བྱུང་བའི་སྒྲོལ་མ་ལྗང་གུ་ཕྱག་གཉིས་པ། གཡས་ན་གདུགས་འཛིན་པ། གཡོན་ན་སྡོང་བུ་དང་བཅས་པའི་ཨུཏྤ་ལ་འཛིན་པ། མཛེས་པའི་<line/>
སྐུ་རིན་པོ་ཆེའི་དོ་ཤལ་དང༌། སྙན་ཆ་དང༌། དཔུང་རྒྱན་དང༌། རྒྱན་རྣམ་པ་སྣ་ཚོགས་པས་བརྒྱན་པ། གཞོན་ནུ་ལང་ཚོ་ལ་བབ་པ། ཞལ་འཛུམ་བག་དང་བཅས་པ།<line/>
མཉམ་པའི་སྐྱིལ་མོ་ཀྲུང་བཅས་པས་གདན་ཟླ་བ་དང་པདྨའི་སྟེང་དུ་བཞུགས་པའོ། །ཤར་གྱི་སྒོར་ཟླ་བ་དང་པདྨའི་སྟེང་ན་ཏཾ་ལས་བྱུང་བའི་ཨུཏྤ་ལ་ས་བོན་<line/>
དང་བཅས་པས་འཇིག་རྟེན་གྱི་ཁམས་ཐམས་ཅད་དུ་འོད་ཁ་དོག་སྣ་ཚོགས་པས་འཇིག་རྟེན་གྱི་ཁམས་ཐམས་ཅད་སྤྲུལ་པ་ལྟ་བུ་དང༌། སྒྱུ་མ་དང༌། འཇའ་ཚོན་<line/>
དང༌། སྨིག་རྒྱུ་དང༌། ཆུ་ཟླ་དང་གཟུགས་བརྙན་ལྟ་བུར་མཐོང་ངོ༌། །དེའི་ཨུཏྤ་ལ་ལས་བྱུང་བའི་སྒྲོལ་མ་ལྕགས་ཀྱུ་མ་སྐྱུ་མདོག་དཀར་མོ་ཕྱག་གཉིས་ལྕགས་ཀྱུ་<line/>
འཛིན་པ། ཁྲོས་པའི་སྐུ་རིན་པོ་ཆེའི་དོ་ཤལ་དང༌། སྙན་ཆ་དང༌། དཔུང་རྒྱན་དང༌། རྒྱན་རྣམ་པ་སྣ་ཚོགས་པས་བརྒྱན་པ། གཞོན་ནུ་ལང་ཚོ་ལ་བབ་པ། ཅུང་ཞིག་ཁྲོས་<line/>
པའི་ཞལ་དང་བཅས་པ། ཞབས་བརྐྱང་བསྐུམ་དུ་ཟླ་བ་དང་པདྨའི་སྟེང་ན་བཞུགས་པའོ། །ལྷོའི་སྒོར་པདྨ་དང་ཟླ་བའི་སྟེང་དུ་རེ་ལས་བྱུང་བའི་ཨུཏྤལ་ལས་ས་བོན་དང་བཅས་<line/>
</page>
<page index="18" id="59B">པས་འཇིག་རྟེན་གྱི་ཁམས་ཐམས་ཅད་དུ་འོད་ཁ་དོག་སྣ་ཚོགས་པས་འཇིག་རྟེན་གྱི་ཁམས་ཐམས་ཅད་སྤྲུལ་པ་ལྟ་བུ་དང༌། སྒྱུ་མ་དང༌། འཇའ་ཚོན་དང༌། སྨིག་རྒྱུ་དང༌། ཆུ་ཟླ་<line/>
དང༌། གཟུགས་བརྙན་ལྟ་བུར་མཐོང་ངོ༌། །དེའི་ཨུཏྤལ་ལས་བྱུང་བའི་སྒྲོལ་མ་ཞགས་པ་མ་སྐུ་མདོག་སེར་པོ། ཕྱག་གཉིས་ཞགས་པ་འཛིན་པ། ཁྲོས་པའི་སྐུ་རིན་པོ་ཆེའི་<line/>
དོ་ཤལ་དང༌། སྙན་ཆ་དང༌། དཔུང་རྒྱན་དང༌། རྒྱན་རྣམ་པ་སྣ་ཚོགས་པས་བརྒྱན་པ། གཞོན་ནུ་ལང་ཚོ་ལ་བབ་པ། ཅུང་ཞིག་ཁྲོས་པའི་ཞལ་དང་བཅས་པ། ཞབས་བརྐྱང་<line/>
བསྐུམ་དུ་ཟླ་བ་དང་པདྨའི་སྟེང་ན་བཞུགས་པའོ། །ནུབ་ཀྱི་སྒོར་ཟླ་བ་དང་པདྨའི་སྟེང་དུ་ཏུ་ལས་བསྐྱེད་པའི་ཨུཏྤ་ལ་ས་བོན་དང་བཅས་པས་འཇིག་རྟེན་གྱི་ཁམས་ཐམས་<line/>
ཅད་དུ་འོད་ཁ་དོག་སྣ་ཚོགས་པས་འཇིག་རྟེན་གྱི་ཁམས་ཐམས་ཅད་སྤྲུལ་པ་ལྟ་བུ་དང༌། སྒྱུ་མ་དང༌། འཇའ་ཚོན་དང༌། སྨིག་རྒྱུ་དང༌། ཆུ་ཟླ་དང༌། གཟུགས་བརྙན་ལྟ་བུར་<line/>
མཐོང་ངོ༌། །དེའི་ཨུཏྤལ་ལས་བྱུང་བའི་སྒྲོལ་མ་ལྕགས་སྒྲོག་མ་སྐུ་མདོག་དམར་མོ། །ཕྱག་གཉིས་ལྕགས་སྒྲོག་འཛིན་པ། ཁྲོས་པའི་སྐུ་རིན་པོ་ཆེའི་དོ་ཤལ་དང༌། སྙན་ཆ་<line/>
དང༌། དཔུང་རྒྱན་དང༌། རྒྱན་རྣམ་པ་སྣ་ཚོགས་པས་བརྒྱན་པ། གཞོན་ནུ་ལང་ཚོ་ལ་བབ་པ། ཁྲོས་པའི་ཞལ་དང་བཅས་པ། ཞབས་བརྐྱང་བསྐུམ་དུ་ཟླ་བ་དང་པདྨའི་སྟེང་ན་བཞུགས་<line/>
</page>
<page index="19" id="60A">༄༅། །པའོ། །བྱང་གི་སྒོར་ཟླ་བ་དང་པདྨའི་སྟེང་དུ་རེ་ལས་བྱུང་བའི་ཨུཏྤ་ལ་ས་བོན་དང་བཅས་པས་འཇིག་རྟེན་གྱི་ཁམས་ཐམས་ཅད་དུ་འོད་ཁ་དོག་སྣ་<line/>
ཚོགས་པས་འཇིག་རྟེན་གྱི་ཁམས་ཅད་སྤྲུལ་པ་ལྟ་བུ་དང༌། སྒྱུ་མ་དང༌། འཇའ་ཚོན་དང༌། སྨིག་རྒྱུ་དང༌། ཆུ་ཟླ་དང༌། གཟུགས་བརྙན་ལྟ་བུར་མཐོང་ངོ༌། །དེའི་ཨུཏྤ་ལ་<line/>
ལས་བྱུང་བའི་སྒྲོལ་མ་དྲིལ་བུ་མ་སྐུ་མདོག་ལྗང་གུ་མ། ཕྱག་གཉིས་ན་དྲིལ་བུ་འཛིན་པ། ཁྲོས་པའི་སྐུ་རིན་པོ་ཆེའི་དོ་ཤལ་དང༌། སྙན་ཆ་དང༌། དཔུང་རྒྱན་དང༌།<line/>
རྒྱན་རྣམ་པ་སྣ་ཚོགས་པས་བརྒྱན་པ། གཞོན་ནུ་ལང་ཚོ་ལ་བབ་པ། ཁྲོས་པའི་ཞལ་དང་བཅས་པ། ཞབས་བརྐྱང་བསྐུམ་དུ་ཟླ་བ་དང་པདྨའི་སྟེང་དུ་བཞུགས་པའོ། །<line/>
འཇམ་དཔལ། དེ་ལྟར་ལྷའི་འཁོར་ལོ་བསྒོམ་པར་བྱའོ། །འཇམ་དཔལ་གྱིས་གསོལ་པ། བཅོམ་ལྡན་འདས། སྤྲུལ་པ་ལ་སོགས་པ་རྣམས་ནི། ཇི་ལྟ་བུ། བཅོམ་ལྡན་<line/>
ལྡན་འདས་ཀྱིས་བཀའ་སྩལ་པ། འཇམ་དཔལ། འགྲོ་བ་དྲུག་པོ་རྣམས་ཀྱི་ཉོན་མོངས་པ་དང་བཅས་པའི་ཁམས་སོ། །དེ་ལྟ་བས་ན། སྤྲུལ་པ་ལྟ་བུ་དང༌། སྒྱུ་མ་དང༌།<line/>
འཇའ་ཚོན་དང༌། སྨིག་རྒྱུ་དང༌། ཆུ་ཟླ་དང༌། གཟུགས་བརྙན་ལྟ་བུར་རིག་པར་བྱའོ། །ལྷའི་ལེའུ་སྟེ་བཞི་པའོ།། །།དེ་ནས་འཇམ་དཔལ་གྱིས་ཞུས་པ།<line/>
</page>
<page index="20" id="60B">བཅོམ་ལྡན་འདས། ལྷ་དེས་ལྷས་ཇི་ལྟ་བུས་བྱིན་གྱིས་བརླབ་པར་བྱ། བཅོམ་ལྡན་འདས་ཀྱིས་བཀའ་སྩལ་པ། འཇམ་དཔལ། སྤྲུལ་པ་ལྟ་བུ་དང༌། སྒྱུ་མ་ལྟ་བུ་དང༌། འཇའ་<line/>
ཚོན་ལྟ་བུ་དང༌། སྨིག་རྒྱུ་ལྟ་བུ་དང༌། ཆུ་ཟླ་ལྟ་བུ་དང༌། གཟུགས་བརྙན་ལྟ་བུས་སོ། །འཇམ་དཔལ་གྱིས་གསོལ་པ། བཅོམ་ལྡན་འདས། སྤྲུལ་པ་ཞེས་བྱ་བ་ཇི་ལྟ་བུ། བཅོམ་<line/>
ལྡན་འདས་ཀྱིས་བཀའ་སྩལ་པ། སྤྲུལ་པ་ཞེས་བྱ་བ་ནི། ཡང་དག་པ་མ་ཡིན་ཞིང་གཉིས་ཀ་འཁྲུལ་བའོ། །སྒྱུ་མ་ནི། གཞན་འཁྲུལ་པའོ། །འཇའ་ཚོན་ནི། སྟོང་པའོ། །སྨིག་རྒྱུ་ནི།<line/>
ཡུལ་འཁྲུལ་ཅིང་སྟོང་པའོ། །ཆུ་ཟླ་ནི། རྒྱུ་འབྲས་སོ། །གཟུགས་བརྙན་ནི། དྲི་ཟའི་གྲོང་ཁྱེར་ཏེ། འཇམ་དཔལ། འཁྲུལ་པ་ནི། དེ་བཞིན་ཏེ། ཉོན་མོངས་པ་དང་བཅས་པའི་<line/>
ཁམས་དེ་བཞིན་ནོ། །འཇམ་དཔལ། དེ་ལྟ་བས་ན། ལྷས་ལྷ་ལ་བྱིན་གྱིས་བརླབས་པ་ཡང་འདྲའོ། །འཇམ་དཔལ། སྤྲུལ་པ་དང༌། སྒྱུ་མ་དང༌། འཇའ་ཚོན་དང༌། སྨིག་རྒྱུ་དང༌།<line/>
ཆུ་ཟླ་དང༌། གཟུགས་བརྙན་ནི། ཐོགས་པ་མེད་ཅིང་ཐོགས་པ་དང་བྲལ་པའོ། །ཐ་དད་པ་མེད་ཅིང་ཐ་དད་པ་དང་བྲལ་བའོ། །འཇམ་དཔལ། དེའི་ཕྱིར་དེའི་རང་བཞིན་ནི། དེ་<line/>
དང་འདྲ་བར་ཡིད་ལ་གྱིས་ཤིག །དེ་ནས་བཅོམ་ལྡན་འདས་ཀྱིས་བྱིན་གྱིས་བརླབས་པ་མཛད་པ་ནི། ལག་པ་ཐལ་མོ་སྦྱར་ཏེ་གུང་མོ་གཉིས་བརྐྱང་སྟེ་རྩེ་སྦྱར་ནས་མཛུབ་མོ་<line/>
</page>
<page index="21" id="61A">༄༅། །གཉིས་དང༌། སྲིན་ལག་གཉིས་གུང་མོ་ལ་རེག་སྟེ་ཟུར་བཅག་ནས་མཐེའུ་ཆུང་དང༌། མཐེ་བོ་རྩེ་སྤྲད་ནས་ནང་སྦྱར་བ་ནི་རྡོ་རྗེའི་ཕྱག་རྒྱའོ། །དེའི་<line/>
སྔགས་ནི། ཨོཾ་སརྦ་ཏ་ཐཱ་ག་ཏཱ་ཨ་ཏཾ་ཨ་ཧཾ་བཛྲ་སྟ་ན་སརྦ་ཏ་ཐཱ་ག་ཏ་བཛྲ་ཏ་ན་ཧཱུཾ་ཞེས་བརྗོད་པར་བྱའོ། །དེ་ནས་ཡང་བཅོམ་ལྡན་འདས་ཀྱིས་དབང་བསྐུར་བར་མཛད་<line/>
པ་ནི༑ ལག་པ་ཐལ་མོ་སྦྱར་ཏེ་མཐེའུ་ཆུང་དང་སྲིན་ལག་གཉིས་ཕྱིར་བཀན་ཏེ་གུང་མོ་རྩེ་སྤྲད་ནས་མཐེ་བོས་མཛུབ་མོ་གཉིས་མནན་པ་ནི། རིན་པོ་ཆེའི་ཕྱག་རྒྱ་སྟེ།<line/>
མགོ་བོའི་སྟེང་དུ་བཞག་ནས་སྔགས་བརྗོད་པ་ནི། ཨོཾ་སརྦ་ཏ་ཐཱ་ག་ཏ་ཙིནྟ་མ་ཎི་ཛྭ་ལ་ནི་སརྦ་ཏ་ཐཱ་ག་ཏ་ཨ་ཧཾ་ཤུདྡྷ་པ་རི་ཤུདྡྷཱ་ཡ་སྭཱ་ཧཱ་ཞེས་བྱ་བའི་སྔགས་འདིས་ཕྱོགས་<line/>
བཅུའི་སངས་རྒྱས་ཐམས་ཅད་ཀྱིས་དབང་བསྐུར་ཞིང་བྱིན་གྱིས་བརླབས་པའོ། །དེ་ནས་བཅོམ་ལྡན་འདས་ཀྱིས་ཐུགས་ཀྱི་རིགས་ཐམས་ཅད་ཀྱི་དམ་ཚིག་གི་ཕྱག་རྒྱ་<line/>
ནི༑ ལག་པ་གཉིས་ཐལ་མོ་སྦྱར་ཏེ་སོར་མོ་རྣམས་ཕན་ཚུན་དུ་སོ་སོར་བསྣོལ། གུང་མོ་བསྒྲེང་སྟེ་མཐེ་བོང་དང༌། མཐེ་ཆུང་ཡང་གཤིབས་ཏེ་བསྒྲེང་བ་ནི། དམ་ཚིག་གི་<line/>
ཕྱག་རྒྱ་སྟེ། སྔགས་ནི། ཨོཾ་སརྦ་ཏ་ཐཱ་ག་ཏ་བཛྲ་ས་མ་ཡ་ཧཱུཾ་ཞེས་བརྗོད་པར་བྱའོ། །དབང་བསྐུར་བའི་ལེའུ་སྟེ་ལྔ་པའོ།། །།དེ་ནས་བྱང་ཆུབ་སེམས་<line/>
</page>
<page index="22" id="61B">དཔའ་འཇམ་དཔལ་གཞོན་ནུས་སྨྲས་པ། ཟླ་བ་ཉི་མའི་སྐུ་འདྲ་བའི། །ལྗང་གུའི་མདོག་ཅན་འགྱིང་བག་ཅན། །པདྨ་ཟླ་བའི་སྟེང་ན་བཞུགས། །སངས་རྒྱས་ཐམས་ཅད་<line/>
སྐྱེད་པའི་ཡུམ། །སེམས་ཅན་ཀུན་གྱི་སྐྱབས་གྱུར་བའི། །ཨུཏྤལ་བསྣམས་ལ་ཕྱག་འཚལ་བསྟོད། །ཅེས་ཡུམ་ལ་བསྟོད་ནས་གསོལ་པ། བཅོམ་ལྡན་འདས། གསང་<line/>
སྔགས་ནི། གང་གིས་འགྲུབ་ཅེས་སྨྲས་པ་དང༌། བཅོམ་ལྡན་འདས་ཀྱིས་བཀའ་སྩལ་པ། འདིའི་གཟུངས་ནི། འདིའོ། །ཨོཾ་ན་མོ་རཏྣ་ཏྲ་ཡཱ་ཡ། ན་མ་སྟྲཻ་དྷྭ་སརྦ་ཏ་ཐཱ་ག་ཏཱ་<line/>
ནཱཾ། ན་མསྟཱ་རཱ་ཡེ། ན་མསྟཱ་རེ་ཏུ་རེ་བཱི་ར་ཀཥཱ་ཎེ་དྷུ་ཏི་ནི་བྷེཀྵ་ཎེ། ཏྲཻ་ལོ་ཀྱ་ན་ཐཱ་བཀྟྲཱ་བ་ཛ་བི་ཀ་སཏ་ཀེ་ས་རོད་བྷ་བེ། ན་མཿ་ཤ་ཏ་ཤ་ར་ཙནྡྲ་སཾ་པུརྞ་པ་ཊ་ལཱ་ན་ནེ། ཏཱ་ར་ས་ཧ་སྲ་ནི་<line/>
ཀ་ར་པྲ་ཧ་ས་ཏ་ཀི་ར་ཎོ་ཛྭ་ལི། ན་མཿ་ཀ་ན་ཀཱ་ནི་ལཱ་བ་ཛ་པཱ་ཎི་པདྨ་བི་བྷུ་ཥི་ཏེ། དཱ་ན་བིདྱཱ་ཏ་པ་ཤནྟི་ཏི་ཏིཀྵ་དྷྱ་ན་གོ་ཙ་རེ། ན་མཿ་སརྦ་ཏ་ཐཱ་ག་ཏོཥྞི་ཥ་བི་ཛ་ཡཱ་ནནྟ་ཙཱ་རི་ཎི། ཨ་ཤེ་ཥ་<line/>
པཱ་ར་མི་ཏཱ་པྲཔྟ་ཛི་ན་པུ་ཏྲ་ནི་ཏྲེ་ཏ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་བཟླ་བར་བྱའོ། །གཟུངས་སྔགས་ནི། འདིའོ། །སྙིང་པོ་ནི། འདིའོ། །ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་བཟླ་བར་<line/>
བྱའོ། །ཨོཾ་ཏུཏྟཱ་རེ་ཏུ་ཏཱ་རེ་ཏུ་རེ་སྭཱ་ཧཱ། པདྨའི་རིགས་ཀྱི་སྙིང་པོའོ། །ཨོཾ་ཏཱ་རེ་ཏུ་རེ་ཏུ་རེ་སྭཱ་ཧཱ། རིན་པོ་ཆེའི་རིགས་ཀྱི་སྙིང་པོའོ། །ཨོཾ་ཏུ་རེ་ཏུཏྟཱ་རེ་སྭཱ་ཧཱ། ལས་ཀྱི་རིགས་ཀྱི་སྙིང་<line/>
</page>
<page index="23" id="62A">༄༅། །པའོ༑ ༑ཨོཾ་ཏཱ་རེ་ཏུཏྟཱ་རེ་ཏ་རེ་སྭཱ་ཧཱ། རྡོ་རྗེ་རིགས་ཀྱི་སྙིང་པོའོ། །ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ལས་སྣ་ཚོགས་པའི་སྙིང་པོའོ། །ཨོཾ་ཏཱ་རེ་ཏཱ་རེ་ཏུཏྟཱ་རེ་ཧཱུཾ་ཀཱ་ར་<line/>
པུ་རི་ཏ་ཤ་དི་གནྟ་རེ་སཔྟ་ལོ་ཀ་ཀྲ་མ་ཀྲཱནྟི། <span class="conversion-problem" title="125: Cannot convert ACIP {A} because we would be required to assume that {A} is a consonant, when it is not clear if it is a consonant or a vowel.">A</span>་བྷི་ཥ་ཀ་ར་ཤ་ན་ཀྵ་མི་ཧྲཱིཿ། དབང་དུ་བསྡུ་བའི་སྔགས་སོ། །ཨོཾ་ཏཱ་རེ་ཏཱ་རེ་ཏུཏྟཱུ་རེ་ཧཱུཾ་སྭཱ་ཧཱ། ཀཱ་རཱ་པུ་རི་ཏ་ཤ་དི་གནྟ་རེ་སཔྟ་ལོ་<line/>
ཀ་ཀྲ་མ་ཀྲཱཾ་ཏི་ཨ་ཤེ་ཥ་པུཥྚིཾ་ཀུ་རུ་ཀ་ར་ཥ་ནཀྵ་མི་ཧོ། །རྒྱས་པའི་སྔགས་སོ། །ཨོཾ་ཏཱ་རེ་ཏཱ་རེ་ཏུཏྟཱ་རེ་ཧཱུཾ་ཀ་ར་པུ་ཏི་ཏ་ཤ་དི་གནྟ་རེ་སཔྟ་ལོ་ཀ་ཀྲ་མ་ཀྲཱནྟི་ཨུཥྞི་ཥ་ཨ་ཀཪྵ་ཡ་<line/>
ཀ་རཱ་ཤཱ་ན་ཀྵ་མི་ཕཊ། དེ་ནི། ལས་ཀྱི་སྔགས་སོ། །ཨོཾ་ཏཱ་རེ་ཏུཏྟཱ་རེ་ཏུ་རེ་ཧཱུཾ་ཀཱ་ར་པུ་རི་ཏ་ཤ་དི་ག་ཏྣ་རེ་སཔྟ་ལོ་ཀ་ཀྲ་མ་ཀྲཱནྟི་ཨ་ཥེ་ཥ་ཤཱནྟི་ཀུ་རུ་ཀ་ར་ཤ་ན་ཀྵ་མི་སྭཱ་ཧཱ། ཀླུ་ཞི་<line/>
བའི་སྔགས་སོ། །ཨོཾ་ཏཱ་རེ་ཏཱ་རེ་ཏུ་རེ་ཏུཏྟཱ་རེ་སྭཱ་ཧཱ། ཤ་ཀྲ་ནཱི་ལ་བྲཧྨ་རུ་དྲི་ཤྩེ་ར་ཙེ་ཏི་བྷུ་ཏཱ་བེ་ཏཱ་ལ་ག་དྷརྦ་ག་ཎ་ཡཀྵ་བཱི་ར་ས་ཀྲྀ་ཏེ་ཕཊ་ཀཱ་ར་པ་ར་ཡནྟྲ་པྲ་མརད་ནི་པྲ་ཏེ་ལི་ཌྷ་པ་<line/>
ད་ནྱཱ་ས་ཤི་ཁི་ཛྭ་ལ་ཀུ་ལི་ཛ་ལི་རི་མ་ཧཱ་གྷོ་རི་མཱ་རཱ་བཱི་ར་བ་ནཱི་ཤ་ནི། བྷྲི་ཀུ་ཊི་ཀྲྀ་ཏ་བཀྲ་པ་ཛ་སརྦ་ཤ་ཏྲུ་ནི་སཱུ་ད་ནི་རཏྣ་མུ་ཏྲཱཾ་ཀ་ཧྲི་དྱཱཾ་གུ་ལི་བི་བྷུ་ཥི་ཏེ་བྷུ་ཥི་ཏ་ཤེ་ཥ་དིག་ཙ་ཀྲ་ཀ་<line/>
ར་སྭ་ཀ་རཱ་ཀུ་ལེ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ། ལས་སྣ་ཚོགས་པའི་སྔགས་སོ། །ཨོཾ་ཨིནྡྲཱ་ཡ། ཡ་མཱ་ཡ། ཝ་རུ་ཎཱ་ཡ། ཡཀྵ་ཡ། ཨགྣ་ཡེ། བཱ་ཡ་བེ། ནཻ་རི་ཏ་ཡེ་རཀྵ་སེ། ཨོཾ་ཨིནྡྲ་པཱ་<line/>
</page>
<page index="24" id="62B">ལཱ་ཡ། སཱུཪྻ་ཙནྡྲ་ཡ། ཨུ་ཏི་ཨ་ཡ་བྷུ་མི་ཡེ། ཨ་ཀཱ་རོ་མུ་ཁཾ་སརྦ་དྷརྨ་ནཱཾ། ཨཱཪྻ་ནུཏྤནྣ་ཏྭཱ་ཏ་ཨོཾ་ཨཱཿ་ཧཱུཾ་ཕཊ་སྭཱཧཱ། ཞེས་བྱ་བ་ནི། ལས་ཐམས་ཅད་གྲུབ་པའི་སྔགས་སོ། །སྔགས་ཀྱི་<line/>
ལེའུ་སྟེ་དྲུག་པའོ།། །།འཇམ་དཔལ། ལས་ནི། འདིའོ། །སྤོས་ཀྱི་ཁང་པ་ཡིད་དུ་འོང་བར་དྲི་ཞིམ་པའི་ཆག་ཆག་བཏབ་སྟེ་མཎྜལ་དཀར་པོ་ཙནྡན་དཀར་<line/>
པོའི་ཆུས་བྱུགས་ལ་མེ་ཏོག་སིལ་མ་གཏོར་ཏེ། བུམ་པ་དཀར་པོ་རིན་པོ་ཆེ་ལས་བྱས་པའི་ནང་དུ་རིན་པོ་ཆེ་ལྔ་ནི། གསེར་དང༌། མུ་ཏིག་དང༌། མན་ཤེལ་དང༌། བྱི་རུ་དང༌།<line/>
མུ་མེན་གཞུག་པར་བྱའོ། །སྤོས་ལྔ་ནི། ཙནྡན་དང༌། ཨ་ག་རུ་དང༌། དུ་རུ་ཀ་དང༌། ག་པུར་དང༌། [?] ཤེལ་ཙེ་གཞུག་པར་བྱའོ། །འབྲུ་ལྔ་ནི། ནས་དང༌། གྲོ་དང༌། སྲན་མ་དང༌། འབྲས་<line/>
དང༌། ཏིལ་མར་གཞུག་པར་བྱའོ། །སྙིང་པོ་ལྔ་ནི། བུ་རམ་དང༌། སྦྲང་རྩི་དང༌། མར་དང༌། ལན་ཚྭ་དང༌། ཏིལ་གཞུག་པར་བྱའོ། །གཙང་མའི་རས་ཁ་ཚར་མ་ཉམས་པས་དཀྲིས་ཏེ་དབུས་སུ་<line/>
གཞག་གོ །གང་བའི་བུམ་པ་བཞི་གཞག་པར་བྱའོ། །པོག་ཕོར་བཞི་དང༌། མེ་ཏོག་ལ་སོགས་པ་བཞི་ཡང་གཞག་པར་བྱའོ། །དེ་ལྟར་རྫོགས་པས་འདི་བསམ་གཏན་དུ་བྱའོ།།<line/>
ཡི་གེ་ཏཾ་ལས་བྱུང་བའི་བརྩོན་འགྲུས་དང་ལྡན་པའི་ཡུམ་སྒྲོལ་མ་དཔའ་མོ་རྣལ་འབྱོར་མའི་ལུས་སུ་སྒོམ་པ་ནི། པདྨ་རྒྱས་པ་ལས་བྱུང་ཞིང་ཟླ་བ་རྒྱས་པ་ལ་བཞུགས་པ།<line/>
</page>
<page index="25" id="63A">༄༅། །སྐུ་མདོག་སྟོན་ཀའི་ཟླ་བ་ལྟར་དཀར་བ། གཞོན་ནུ་ལང་ཚོལ་བབ་པ་ལྟ་བུའི་སྐུ་དོ་ཤལ་དང༌། དཔུང་རྒྱན་རིན་པོ་ཆེའི་ཆུན་འཕྱང་ལ་སོགས་<line/>
པས་མཛེས་པར་བརྒྱན་པ། པཉྩ་ལི་ཀའི་གོས་ཀྱིས་སྨད་དཀྲིས་པ། ཀ་ཤི་ཀའི་རས་ཀྱིས་སྟོད་གཡོགས་པ། སྐྱིལ་ཀྲུང་ཕྱེད་པ་དང་བཅས་པ། ཞལ་གཅིག་ཕྱག་གཉིས་<line/>
པ༑ ཞལ་འཛུམ་ཞིང་སྤྱན་འཁྱུག་པ། ཕྱག་གཡས་པ་མཆོག་སྦྱིན་མཛད་པ། གཡོན་པ་ཨུཏྤ་ལ་སྡོང་བུ་དང་བཅས་པ་འཛིན་པ། སྐུ་ལས་འོད་ཟེར་འཕྲོ་ཞིང་པདྨ་དཀར་<line/>
པོ་གེ་སར་དང་བཅས་པའི་དཀྱིལ་ན་བདུད་རྩིའི་རྒྱུན་སྐུ་ལས་འོད་ཟེར་འཕྲོ་བ་ཅན་དུ་བྱང་ཆུབ་སེམས་དཔའ་དཔག་ཏུ་མེད་པ་དང་བཅས་པ་བསམས་ཏེ་བཟླ་བར་བྱའོ། །ཨོཾ་ཏཱ་རེ་<line/>
ཏུཏྟཱ་རེ་ཏུ་རེ་སྭཱཧཱ། ཞེས་བཟླ་བར་བྱའོ། །དེ་ནས་ལས་ཀྱི་སྔགས་དང་བཅས་པ་ནི། གཅིག་གམ། བདུན་ནམ། ཉི་ཤུ་རྩ་གཅིག་གམ། བརྒྱ་རྩ་བརྒྱད་བཟླས་པས་གསོལ་བ་<line/>
བཏབ་ན་གྲུབ་པར་འགྱུར་རོ། །འཇམ་དཔལ། དེའི་ཕན་ཡོན་ནི། མཚམས་མེད་པ་ལྔ་དང༌། དེ་དང་ཉེ་བ་ལྔ་དང༌། སྡང་བ་དང༌། རྨི་ལམ་ངན་པ་ཐམས་ཅད་ཞི་བར་འགྱུར་རོ། །<line/>
འཇམ་དཔལ། དེའི་ཕན་ཡོན་ནི། ངན་སོང་གསུམ་གྱི་སྡུག་བསྔལ་ཞི་བར་འགྱུར་རོ། །མི་ཁོམ་པ་བརྒྱད་དུ་ནམ་ཡང་སྐྱེ་བར་མི་འགྱུར་རོ། །འཇམ་དཔལ། དེའི་ཕན་ཡོན་ནི། ཚེ་<line/>
</page>
<page index="26" id="63B">རབས་དྲན་པ་དང༌། དབང་པོ་གསལ་བ་དང༌། ཡིད་གཞུངས་པར་འགྱུར་རོ། །བཟོའི་གནས་ཐམས་ཅད་ལ་མཁས་པར་འགྱུར་རོ། །སྟོབས་དང༌། མདངས་དང༌། གཟི་བརྗིད་ཕུན་སུམ་<line/>
ཚོགས་པར་འགྱུར་རོ། འཇིག་རྟེན་སྐྱོང་བ་ཐམས་ཅད་སྲུང་བ་དང༌། སྐྱོབ་པ་དང༌། སྦེད་པ་དང༌། ཕན་པ་བྱེད་དེ། གང་དུ་ཕྱིན་པ་ཐམས་ཅད་དུ་བཀྲ་ཤིས་པར་འགྱུར་རོ། །ཞི་<line/>
བའི་ལས་ཀྱི་ལེའུ་སྟེ་བདུན་པའོ།། །།འཇམ་དཔལ། རྒྱས་པའི་ལས་འདིའོ། །སྤོས་ཀྱི་ཁང་པ་དྲི་ཞིམ་པ་དང་ལྡན་པའི་གནས་སུ་བ་སེར་སྐྱའི་རྣམ་ལྔས་སྐྱང་<line/>
ནུལ་བྱས་ཏེ་དྲི་ཞིམ་པོས་བྱུགས་པའི་མཎྜལ་བྱའོ། །མེ་ཏོག་གི་ཚོམ་བུ་ཡང་དགྲམ་པར་བྱའོ། །རྒྱས་པ་ལས་བྱུང་བའི་ཐང་ག་ཡང་དགྲམ་པར་བྱའོ། །རིན་པོ་ཆེ་རྣམ་པ་ལྔ་<line/>
དང༌། འབྲུ་དང༌། སྨན་ལ་སོགས་པ་དག་ལ་རིལ་བུ་ཉི་ཤུ་རྩ་གཅིག་བྱས་ཏེ་རིན་པོ་ཆེའི་གའུར་བཅུག་ལ་མཎྜལ་གྱི་དབུས་སུ་གཞག་པར་བྱའོ། །པོག་ཕོར་བཞི་ཡང་<line/>
གཞག་པར་བྱའོ། །མེ་ཏོག་ལ་སོགས་པ་ཡང་གཞག་པར་བྱས་ནས་བསམ་གཏན་བསྒོམ་པར་བྱ་སྟེ། ཡི་གེ་ཏཾ་ལས་སྐྱེས་པའི་མྱུར་བའི་བརྩོན་འགྲུས་དང་ལྡན་པའི་ཡུམ་སྒྲོལ་<line/>
མ་དཔའ་མོ་གཅིག་མ་རྣལ་འབྱོར་མའི་ལུགས་སུ་སྒོམ་པ་ནི། པདྨ་རྒྱས་པ་ལས་བྱུང་ཞིང་ཉི་ཟླའི་སྟེང་དུ་རྒྱས་པའི་སྐུ་སྟོན་ཀའི་ཟླ་བ་ལྟར་གསལ་བའི་སྤྲིན་དང་བྲལ་བའི་<line/>
</page>
<page index="27" id="64A">༄༅། །ཉི་མ་ལྟ་བུར་གཞོན་ནུ་ལང་ཚོ་ལ་བབ་པ་ལྟ་བུའི་སྐུ་མདོག་སེར་པོ་དོ་ཤལ་དང༌། དཔུང་རྒྱན་དང༌། རིན་པོ་ཆེའི་ཆུན་འཕྱང་ལ་སོགས་པས་མཛེས་<line/>
པར་བརྒྱན་པ། པཉྩ་ལི་ཀའི་གོས་ཀྱིས་སྨད་དཀྲིས་པ། ཀ་ཤི་ཀའི་རས་ཀྱིས་སྟོད་གཡོགས་པ། སྐྱིལ་ཀྲུང་ཕྱེད་པ་དང་བཅས་པ། ཞལ་གཅིག་ཕྱག་གཉིས་པ། ཞལ་<line/>
འཛུམ་ཞིང་སྤྱན་འཁྱུག་པ། ཕྱག་གཡས་པ་མཆོག་སྦྱིན་མཛད་པ། གཡོན་པ་ཨུཏྤ་ལ་སྡོང་བུ་དང་བཅས་པ་འཛིན་པ། སྐུ་ལས་འོད་འཕྲོ་ཞིང་པདྨའི་གེ་སར་དང་བཅས་<line/>
པའི་དཀྱིལ་ན་བདུད་རྩིའི་རྒྱུན་སྐུ་ལས་འོད་འཕྲོ་བ་ལྷའི་ཚོགས་དང༌། ལྷ་མ་ཡིན་གྱི་ཚོགས་དང༌། ནམ་མཁའ་ལྡིང་གི་ཚོགས་དང༌། མིའམ་ཅིའི་ཚོགས་དང༌། དྲི་ཟའི་<line/>
ཚོགས་དང༌། ལྟོ་འཕྱེ་ཆེན་པོའི་ཚོགས་དང༌། སྲིན་པོའི་ཚོགས་ཀྱི་སྟོབས་ཟིལ་གྱིས་གནོན་པའི་བྱང་ཆུབ་སེམས་དཔའ་དཔག་ཏུ་མེད་པ་དང་བཅས་པ་བསྒོམས་ཏེ་བཟླས་<line/>
པ་འདི་བྱའོ། །ཨོཾ་ཏཱ་རེ་ཏཱ་རེ་ཏུཏྟཱ་རེ་སྭཱཧཱ། ཞེས་བཟླ་བར་བྱའོ། །དེ་ནས་ལས་ཀྱི་སྔགས་དང་བཅས་པས་ལན་གཅིག་གམ། བདུན་ནམ། ཉི་ཤུ་རྩ་གཅིག་གམ།<line/>
བརྒྱ་རྩ་བརྒྱད་བརྗོད་ནས་གསོལ་བ་བཏབ་ན། འགྲུབ་པར་འགྱུར་རོ། །འཇམ་དཔལ། དེའི་ཕན་ཡོན་ནི། ལྷའི་ཚོགས་དང༌། ལྷ་མ་ཡིན་གྱི་ཚོགས་དང༌། མིའམ་ཅིའི་ཚོགས་<line/>
</page>
<page index="28" id="64B">དང༌། ནམ་མཁའ་ལྡིང་གི་ཚོགས་དང༌། མིའམ་ཅིའི་ཚོགས་དང༌། མིའི་ཚོགས་དང༌། དྲི་ཟའི་ཚོགས་དང༌། ལྟོ་འཕྱེའི་ཚོགས་དང༌། སྲིན་པོ་ལ་སོགས་པ་ཐམས་ཅད་ཀྱིས་དེའི་སྟོབས་<line/>
ཐུབ་པར་མི་འགྱུར་ལ། སྲུང་བ་དང་སྐྱོབ་པ་ཡང་བྱེད་པར་འགྱུར་རོ། །དུས་མ་ཡིན་པའི་འཆི་བ་དང༌། རྩོད་པ་དང༌། རྨི་ལམ་ངན་པ་དང༌། ལྟས་ངན་པ་དང༌། རིམས་དང༌། འབྲུམ་བུ་དང༌། གཡན་པ་<line/>
ལ་སོགས་པས་མི་ཚུགས་སོ། །ནམ་འཆི་བའི་ཚེ་ཡང་སྟོབས་དང་ལྡན་པར་འགྱུར་རོ། །ངན་སོང་གསུམ་དུ་མི་འགྱུར་རོ། །འཇམ་དཔལ། ལས་དེས་ཡོ་བྱད་དང༌། ཚེ་དང༌། བཀྲག་དང༌། སྟོབས་དང་ལྡན་<line/>
པར་འགྱུར་རོ། །དེ་བཞིན་གཤེགས་པ་མཐོང་བ་དང༌། སྟོབས་དང་ལྡན་པར་འགྱུར་རོ། །རྒྱས་པའི་ལས་ཀྱི་ལེའུ་སྟེ་བརྒྱད་པའོ།། །།འཇམ་དཔལ། དབང་དུ་བསྡུ་བའི་ལས་<line/>
ནི་འདིའོ། །དུར་ཁྲོད་དམ། ཤིང་གཅིག་གམ། ཆུ་ཆེན་པོའི་འགྲམ་མམ། གཙུག་ལག་ཁང་དུ་བྱའོ། །ཁང་པ་དེར་བའི་རྣམ་ལྔས་སྐྱང་ནུལ་བྱས་ཏེ་དྲི་ཞིམ་པོས་བྱུགས་པའི་<line/>
མཎྜལ་ལ་མེ་ཏོག་སིལ་མ་དགྲམ་པར་བྱའོ། །ཡུམ་གྱི་སྐུ་གཟུགས་ཀྱང་བཞུགས་ཏེ་པོག་ཕོར་དང༌། མེ་ཏོག་ལ་སོགས་པ་ཡང་བཤམ་པར་བྱའོ། །མེ་ཏོག་དང་འབྲས་བུ་ནུས་པ་<line/>
དང་ལྡན་པའི་རྫས་དག་རིན་པོ་ཆེའི་ག་འུར་བཅུག་ལ་མཎྜལ་གྱི་དབུས་སུ་གཞག་པར་བྱའོ། །དེ་ནས་བསམ་གཏན་སྒོམ་པ་ནི། ཏཾ་ལས་བྱུང་བའི་མྱུར་པའི་བརྩོན་འགྲུས་<line/>
</page>
<page index="29" id="65A">༄༅། །དང་ལྡན་པའི་ཡུམ་སྒྲོལ་མ་དཔའ་མོ་རྣལ་འབྱོར་མའི་ལུས་སུ་སྒོམ་པ་ནི། པདྨ་ལས་བྱུང་ཞིང་ཉི་ཟླའི་སྟེང་ན་སྐུ་མདོག་བན་དུ་ཀའི་མེ་ཏོག་<line/>
ལྟར་དམར་བ། གཞོན་ནུ་ལང་ཚོ་ལ་བབ་པ་ལྟ་བུའི་སྐུ་དོ་ཤལ་དང༌། དཔུང་རྒྱན་དང༌། རིན་པོ་ཆེའི་ཆུན་འཕྱང་ལ་སོགས་པས་མཇེས་པར་བརྒྱན་པ། པཉྩ་ལི་ཀའི་གོས་ཀྱིས་<line/>
སྨད་དཀྲིས་པ། ཀ་ཤི་ཀའི་རས་ཀྱིས་སྟོད་གཡོགས་པ། འགྱིང་བག་གི་ཚུལ་གྱིས་བཞེངས་པ། ཞལ་གཅིག་ཕྱག་གཉིས་པ། ཞལ་བཞད་ཅིང་ཆེར་བཞད་པ། སྤྱན་<line/>
འཁྱུག་པ། ཕྱག་གཡས་ཀྱིས་ཐུགས་ཀ་ན་འདུད་པ། གཡོན་ན་སྡོང་བུ་དང་བཅས་པའི་ཨུཏྤ་ལ་འཛིན་པ། སྐུ་ལས་འོད་འཕྲོ་བ་དང་བཅས་པ་ལས་རང་དང་མཐུན་པའི་<line/>
འོད་འཁྲུགས་པ་དང་བཅས་པའི་སྐུ་བྱང་ཆུབ་སེམས་དཔའ་དཔག་ཏུ་མེད་པ་དང་བཅས་པ་བསམས་ཏེ་བཟླས་པ་འདི་བྱའོ། །ཨོཾ་ཏུཏྟཱ་རེ་ཏུ་རེ་སྭཱཧཱ། ཞེས་བཟླ་བར་བྱའོ། །དེ་<line/>
ནས་ལས་ཀྱི་སྔགས་དང་བཅས་པ་ལན་གཅིག་གམ། བདུན་ནམ། ཉི་ཤུ་རྩ་གཅིག་གམ། བརྒྱ་རྩ་བརྒྱད་བཟླས་ནས་གསོལ་བ་བཏབ་ན། འགྲུབ་པར་འགྱུར་རོ། །འཇམ་<line/>
དཔལ། དེའི་ཕན་ཡོན་ནི། ས་བདག་གི་རྒྱལ་པོ་ལ་སོགས་པ་འཇིག་རྟེན་གསུམ་པོ་ཐམས་ཅད་དབང་དུ་འགྱུར་རོ། །ཐམས་ཅད་ཁུགས་པར་འགྱུར་རོ། །དབང་གི་<line/>
</page>
<page index="30" id="65B">ལས་ཀྱི་ལེའུ་ཞེས་བྱ་སྟེ་དགུ་པའོ།། །།འཇམ་དཔལ། དྲག་པོའི་ལས་བྱ་བར་འདོད་ན། གནས་ནི། དུར་ཁྲོད་དམ། ཤིང་གཅིག་གམ། ཆུ་བོ་ཆེན་པོའི་འགྲམ་<line/>
མམ༑ གཙུག་ལག་ཁང་དུ་བྱའོ། །ཁང་པ་དེར་བའི་རྣམ་ལྔས་ཆག་ཆག་བཏབ་སྟེ་དྲི་ཞིམ་པོའི་ཆུས་མཎྜལ་བྱའོ། །སྐུ་གཟུགས་ལ་སོགས་པ་ཡང་དགྲམ་པར་བྱའོ། །གྲོ་གའམ།<line/>
རས་སམ། ཤིང་ཤུན་ལ་རྒྱལ་པོ་ལ་སོགས་པའི་གཟུགས་ནིམ་པའི་ཆུས་བྲིས་ལ་མཎྜལ་གྱི་སྟེང་དུ་ཁམ་པའི་ག་འུར་གཞུག་པར་བྱའོ། །དེ་ནས་མཎྜལ་གྱི་སྟེང་དུ་གཞག་པར་<line/>
བྱའོ༑ ༑པོག་ཕོར་ལ་སོགས་པའི་མཆོད་པ་ཡང་བཤམས་པར་བྱའོ། །དེ་ནས་བསམ་གཏན་བསྒོམ་པར་བྱ་སྟེ། །ཡི་གེ་ཏཾ་ལས་བསྐྱེད་པའི་མྱུར་བའི་བརྩོན་འགྲུས་དང་ལྡན་པའི་<line/>
ཡུམ་སྒྲོལ་མ་དཔའ་མོ་རྣལ་འབྱོར་མའི་ལུས་སུ་བསྒོམ་པ་ནི། པདྨ་རྒྱས་པ་ལས་བྱུང་ཞིང་ཉི་ཟླའི་སྟེང་ན་བཞུགས་པ། སྐུ་མདོག་ལྗང་གུ་ཀུན་ནས་གསལ་བ་གཞོན་ནུ་ལང་ཚོ་<line/>
ལ་བབ་པ་ལྟ་བུའི་སྐུ་དོ་ཤལ་དང༌། དཔུང་རྒྱན་དང༌། རིན་པོ་ཆེའི་ཆུན་འཕྱང་ལ་སོགས་པས་མཛེས་པར་བརྒྱན་པ། པཉྩ་ལི་ཀའི་གོས་ཀྱིས་སྨད་དཀྲིས་པ། ཀ་ཤི་ཀའི་གོས་<line/>
ཀྱིས་སྟོད་གཡོགས་པ། ཞབས་གཡས་བརྐྱང་བ་གཡོན་བསྐུམ་པས་བཞུགས་པ། ཞལ་གཅིག་ཕྱག་གཉིས་པ། ཞལ་མཆེ་བ་གཙིགས་པ། སྤྱན་ནི། རབ་ཏུ་འབར་ཞིང་དབུ་སྐྲ་<line/>
</page>
<page index="31" id="66A">༄༅། །གྱེན་དུ་བརྫེས་པ། དབུའི་ཟླ་བའི་སྟེང་ན་ཨ་མི་དེ་བ་དང་བཅས་པ་བསྐལ་པའི་མེ་དཔུང་ནང་ན་བཞུགས་པ། ཕྱག་གཡས་ན་འཁོར་ལོ་འཛིན་པ།<line/>
གཡོན་ན་སྡིགས་མཛུབ་དང་བཅས་པའི་ཨུཏྤ་ལ་སྡོང་བུ་དང་བཅས་པ་འཛིན་པ། སྐུ་ལས་ཁྲོ་བོ་འཕྲོ་བ་ཁྲོ་མོ་དཔག་ཏུ་མེད་པ་དང་ལྷན་ཅིག་ཏུའོ། །དེའི་བཟླས་པ་ནི།<line/>
འདིའོ། །ཨོཾ་ཏུ་རེ་ཏུཏྟཱ་རེ་ཏུ་རེ་སྭཱ་ཧཱ། ཞེས་བཟླ་བར་བྱའོ། །དེ་ནས་ལས་ཀྱི་སྔགས་དང་བཅས་པ་ལན་གཅིག་གམ། ལན་བདུན་ནམ། ཉི་ཤུ་རྩ་གཅིག་གམ། བརྒྱ་རྩ་<line/>
བརྒྱད་བཟླས་ཤིང་ཉིན་ལན་གསུམ་མཚན་ལན་གསུམ་བཟླས་ནས་གསོལ་བ་བཏབ་ན་འགྲུབ་པར་འགྱུར་རོ། །འཇམ་དཔལ། འདིའི་ཡོན་ཏན་ནི། ཉོན་མོངས་<line/>
པ་དང༌། ལས་དང༌། རྣམ་པར་སྨིན་པ་དང༌། ངན་སོང་ལ་སོགས་པ་ཐམས་ཅད་འཇོམས་པའོ། །འཇམ་དཔལ། མ་རུངས་པའི་དགྲ་དང༌། གདོན་དང༌། བགེགས་<line/>
ལ་སོགས་པ་ཐམས་ཅད་འཇོམས་པར་འགྱུར་རོ། །དྲག་པོའི་འཕྲིན་ལས་ཀྱི་ལེའུ་སྟེ་བཅུ་པའོ།། །།འཇམ་དཔལ། འཕྲིན་ལས་སྣ་ཚོགས་<line/>
པའི་ལས་ནི། འདིའོ། །དུར་ཁྲོད་དམ། ཤིང་གཅིག་གམ། མཆོད་རྟེན་གྱི་མདུན་ནམ། ཆུ་བོ་ཆེན་པོའི་འགྲམ་དུ་ལས་བྱའོ། །ཁང་པ་དེར་བའི་རྣམ་ལྔས་སྐྱང་ནུལ་<line/>
</page>
<page index="32" id="66B">བྱས་ཏེ་དྲི་ཞིམ་པོས་བྱུགས་པའི་མཎྜལ་ལ་མེ་ཏོག་སིལ་མ་དགྲམ་པར་བྱའོ། །ཡུམ་གྱི་སྐུ་གཟུགས་ཀྱང་བཞུགས་ཏེ་སྤྲ་ཚིལ་ལས་བྱས་པའི་གཟུགས་ཀྱི་སྙིང་གར་དུར་ཁྲོད་ཀྱི་<line/>
རས་ལ་སྔགས་བཅུ་པ་དང༌། གསལ་བའི་ཡི་གེ་གཉིས་དང་བཅས་པ་ལ་མིང་གི་ཡི་གེ་མཐའ་དང་བཅས་པ་བཅུག་སྟེ་མཎྜལ་གྱི་དབུས་སུ་གཞག་པར་བྱའོ། །པོག་ཕོར་<line/>
དང༌། མེ་ཏོག་ལ་སོགས་པ་ཡང་དགྲམ་པར་བྱའོ། །དེ་ནས་བསམ་གཏན་སྒོམ་པ་ནི། ཏཾ་ལས་བྱུང་བའི་མྱུར་བའི་བརྩོན་འགྲུས་དང་ལྡན་པའི་སྐུ་ཡུམ་སྒྲོལ་མ་དཔའ་མོ་<line/>
རྣལ་འབྱོར་མའི་ལུས་སུ་བསྒོམ་པ་ནི། པདྨ་ལས་བྱུང་ཞིང་ཉི་ཟླའི་སྟེང་ན་སྐུ་མདོག་ནག་པོ་ཤིན་ཏུ་འཚེར་བ་གཞོན་ནུ་ལང་ཚོ་ལ་བབ་པ་ལྟ་བུ་སྐུ་དོ་ཤལ་དང༌། དཔུང་རྒྱན་<line/>
དང༌། རིན་པོ་ཆེའི་ཆུན་འཕྱང་ལ་སོགས་པས་མཛེས་པར་བརྒྱན་པ། པཉྩ་ལི་ཀའི་གོས་ཀྱིས་སྨད་དཀྲིས་པ། ཀ་ཤི་ཀའི་གོས་ཀྱིས་སྟོད་གཡོགས་པ། ཞབས་བརྐྱང་<line/>
བསྐུམ་དུ་བཞུགས་པ། ཞལ་གཅིག་ཕྱག་གཉིས་པ། མཆེ་བ་ཟླ་བ་ཕྱེད་པ་ལྟ་བུ་གཙིགས་པ། ཞལ་ཁྲོ་གཉེར་ཧཱུཾ་སྒྲ་དང་བཅས་པ། དབུ་སྐྲ་དམར་སེར་གྱེན་དུ་ཕྱོགས་<line/>
པ། དབུ་ལ་ཟླ་བའི་སྟེང་ན་ཨ་མི་དེ་བ་བཞུགས་པ། བསྐལ་པའི་མེ་དཔུང་དང་བཅས་པའི་འོད་ལས་འཇིགས་པ་བརྒྱད་ལས་སྲུང་བའི་ལྷ་མོ་བརྒྱད་འཕྲོ་བ། གཡས་ན་གྲི་<line/>
</page>
<page index="33" id="67A">༄༅། །ཁུག་འཛིན་ཅིང༌། གཡོན་པ་སྡོང་བུ་དང་བཅས་པའི་ཨུཏྤ་ལའི་སྟེང་ན་མེ་ཏོག་གིས་བཀང་བའི་བྲམ་ཟེའི་ཐོད་པ་ཅན་འཛིན་པ། ཁྲོ་<line/>
བའི་ཚོགས་དང་བཅས་པ་བསྒོམ་པར་བྱའོ། །སྔགས་ནི། འདི་བཟླ་བར་བྱའོ། །ཨོཾ་ཏཱ་རེ་ཏུ་རེ་ཏུཏྟཱ་རེ་སྭཱཧཱ། ཞེས་བཟླ་བར་བྱའོ། །དེ་ནས་ལས་ཀྱི་སྔགས་དང་བཅས་པ་ལ་<line/>
ལན་གཅིག་གམ། བདུན་ནམ། ཉི་ཤུ་རྩ་གཅིག་གམ། བརྒྱ་རྩ་བརྒྱད་བཟླས་ནས་གསོལ་བ་བཏབ་ན་འགྲུབ་པར་འགྱུར་རོ། །འཇམ་དཔལ། དེའི་ཕན་ཡོན་ནི། འཕྲིན་<line/>
ལས་བཞི་འགྲུབ་པར་འགྱུར་རོ། །འཇིགས་པ་ལས་བསྲུངས་པར་འགྱུར་རོ། །འཕྲིན་ལས་སྣ་ཚོགས་ཀྱི་ལེའུ་སྟེ་བཅུ་གཅིག་པའོ།། །།དེ་ནས་<line/>
ཡང་བཅོམ་ལྡན་འདས་ལ་སངས་རྒྱས་ཐམས་ཅད་སྐྱེད་པའི་ཡུམ་ནི། རིགས་ལྔའི་བདག་ཉིད་ཀྱི་ཡུམ་ཇི་ལྟར་ལགས། བཅོམ་ལྡན་འདས་ཀྱིས་བཀའ་སྩལ་པ། འཇམ་<line/>
དཔལ། རྡོ་རྗེའི་རིགས་ཀྱི་ཡུམ་ནི། ཞལ་བཞིའམ། ཕྱག་བརྒྱད་མ། དུང་གི་མདོག་ཅན། གཞོན་ནུ་ལང་ཚོ་ལ་བབ་པ། ཞལ་དཀར་བ་དང༌། ནག་པ་དང༌། དམར་བ་དང༌། སེར་<line/>
བའི་ཞལ་བཞིའོ། །རིགས་ལྔས་དབུ་ལ་མཚན་པ། སྤྱན་གསུམ་པའོ། །ཕྱག་བརྒྱད་ནི། རྡོ་རྗེ་དང༌། མདའ་དང༌། མདུང་དང༌། ཐ་མ་ལ་མཆོག་སྦྱིན་གྱི་ཕྱག་རྒྱའོ། །ཨུཏྤ་ལ་<line/>
</page>
<page index="34" id="67B">དང༌། གཞུ་དང༌། རྡོ་རྗེ་ལྕགས་ཀྱུ་དང༌། ཞགས་པ་དང༌། སྡིགས་མཛུབ་ནི། གཡོན་གྱི་ཕྱག་རྒྱའོ། །རྡོ་རྗེ་སྐྱིལ་ཀྲུང་གིས་བཞུགས་ཤིང་ཆོས་སྐུའི་རང་བཞིན་ཅན་ནོ། །འཇམ་དཔལ་<line/>
དེའི་སྔགས་ནི། འདིའོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཛྙཱ་ན་སཱ་ག་རཱཡ། ཨཀྵོ་བྷྱཿ་བྱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྡྷ་ཏེ་བྷྱཿ་སམྱ་ཀཾས་བུདྡྷ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བྷོ་དྷི་<line/>
སཏྭ་ཡ། མ་ཧཱ་སཏྭ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་ཏཱ་རེ་ཏུ་རེ་ཏུཏྟཱ་རེ་སྭཱཧཱ། ཞེས་བརྗོད་པས་རྡོ་རྗེའི་རིགས་ཐམས་ཅད་ཀྱིས་མེ་ཏོག་དང༌། མར་མེ་དང༌། དྲི་ཆབ་དང༌། བཤོས་<line/>
གཙང་གིས་མཆོད་དོ། །འཇམ་དཔལ། དེའི་ལས་ནི། འདིའོ། །སྤྲ་ཚིལ་ལས་གང་ལ་བྱ་བའི་གཟུགས་བྱས་ཏེ་སྐྲོད་པའི་རྫས་ནི། བྱ་རོག་དང༌། ཧུ་ལུའི་ཤ་མིང་དང་བཅས་པའི་སྙིང་<line/>
གར་བཅུག་ནས་སྔགས་འདི་བརྗོད་པར་བྱའོ། །ཨོཾ་ཨ་མུ་ཀཾ་མེ་ཤ་མ་ན་ཡ་སྭཱཧཱ། ཞེས་བརྗོད་ནས་རླུང་གི་ཕྱོགས་སུ་སྦས་ན། འཇམ་དཔལ། འཐབ་ཅིང་འབྱེ་བར་འགྱུར་ཏེ། གཞན་<line/>
དུ་འབྲོས་པར་འགྱུར་རོ། །རྡོ་རྗེའི་རིགས་ཀྱི་ཡུམ་གྱི་ལེའུ་སྟེ་བཅུ་གཉིས་པའོ།། །།འཇམ་དཔལ། པདྨའི་རིགས་ཀྱི་ཡུམ་ནི། ཞལ་བཞི་པ། ཕྱག་བརྒྱད་པ། རྩ་<line/>
བའི་ཞལ་ནི། དམར་པོ། བནྡུ་ཀའི་མེ་ཏོག་གི་མདོག་ཅན་གྱི་སྐུ་གཞོན་ནུ་ལང་ཚོ་ལ་བབ་པ། གཡས་ཞལ་དཀར་པོ། གཡོན་ཞལ་ནག་པོ། རྒྱབ་ཞལ་སེར་པོ། རིགས་བཞིས་དབུ་ལ་<line/>
</page>
<page index="35" id="68A">༄༅། །མཚན་པ། སྤྱན་གསུམ་པའོ། །ཕྱག་བརྒྱད་ན་པདྨ་དང༌། མདའ་དང༌། མདུང་དང༌། ཐ་མ་མཆོག་སྦྱིན་གྱི་ཕྱག་རྒྱའོ། །ཨུཏྤ་ལ་དང༌། གཞུ་དང༌། རྡོ་རྗེའི་<line/>
ལྕགས་ཀྱུ་དང༌། ཞགས་པ་དང༌། སྡིགས་མཛུབ་ནི། གཡོན་པའི་ཕྱག་རྒྱའོ། །རྡོ་རྗེ་སྐྱིལ་མོ་ཀྲུང་གིས་བཞུགས་ཤིང་ཆོས་ཀྱི་སྐུའི་རང་བཞིན་ཅན་ནོ། །འཇམ་དཔལ། དེའི་<line/>
སྔགས་ནི། འདིའོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཛྙཱ་ན་སཱ་ག་རཱ་ཡ། ཨ་མི་ཏཱ་བྷ་དེ་བ་བྱུ་ཧ་རཱ་ཛཱ་ཡ། །ཏ་ཐཱ་ག་ཏཱ་ཡ། ཨརྡྷ་ཏེ་བྷྱཿ་སམྱ་ཀཾས་བུདྡྷ་ཡ། ན་མ་ཨཱཪྻཱ་ཨ་བ་ལོ་ཀི་ཏེ་ཤྭ་<line/>
རཱ་ཡ། བྷོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་ཏཱ་རེ་ཏུ་རེ་ཏུཏྟཱ་རེ་སྭཱ་ཧཱ། ཞེས་བརྗོད་པས་པདྨའི་རིགས་ཐམས་ཅད་ཀྱིས་མེ་ཏོག་དང༌། བདུག་སྤོས་དང༌། མར་མེ་<line/>
དང༌། དྲི་ཆབ་དང༌། ཞལ་ཟས་ཀྱིས་མཆོད་དོ། །འཇམ་དཔལ། དེའི་ལས་ནི། འདིའོ། །དྷ་རུ་ར་དང༌། ནིམ་པ་དང༌། མྱ་ངན་འཚང་གི་མེ་ཏོག་བཏགས་ཏེ་ཕྱེ་མ་སྦྲང་རྩི་དང་<line/>
ལྡེ་གུ་བྱས་ནས་སྔགས་འདི་བརྗོད་པར་བྱའོ། །ཨོཾ་ཨ་མུ་ཀ་ཨ་མི་ཏ་ནཾ་ཀུ་མཱ་རི་མ་ཧཱ་མུ་རི་དྲ་བ་ཧ་ན་ད་སྱ་པི་ཏ་པ་ཡ་ཙ་ཏུ་ཧཱུཾ་ཧྲཱིཿ་ཞེས་བརྗོད་ནས་ལུས་ལ་བྱུགས་ན། རང་དབང་<line/>
མེད་པར་ཁུགས་པར་འགྱུར་རོ། །པདྨའི་རིགས་ཀྱི་ཡུམ་གྱི་ལེའུ་སྟེ་བཅུ་གསུམ་པའོ།། །།འཇམ་དཔལ། དེ་བཞིན་གཤེགས་པའི་ཡུམ་ནི། ཞལ་<line/>
</page>
<page index="36" id="68B">བཞི་ཕྱག་བརྒྱད་པ་སེར་མོ། །གསེར་བསྲེགས་པ་ལྟ་བུའི་སྐུ། གཞོན་ནུ་ལང་ཚོ་ལ་བབ་པ། རྩ་བའི་ཞལ་སེར་པོ། གཡས་ཞལ་དཀར་པོ། གཡོན་ཞལ་དམར་བ། རྒྱབ་ཞལ་ནག་པ།<line/>
རིགས་བཞིས་དབུ་ལ་མཚན་པ། སྤྱན་གསུམ་པའོ། །ཕྱག་བརྒྱད་ན་འཁོར་ལོ་དང༌། མདའ་དང༌། མདུང་དང༌། ཐ་མ་མཆོག་སྦྱིན་མཛད་པའོ། ཨུཏྤ་ལ་དང༌། གཞུ་དང༌། རྡོ་རྗེ་<line/>
ལྕགས་ཀྱུ་དང༌། ཞགས་པ་དང༌། སྡིགས་མཛུབ་དང་བཅས་པ་གཡོན་ན་འཛིན་པའོ། །རྡོ་རྗེ་སྐྱིལ་མོ་ཀྲུང་གིས་བཞུགས་ཤིང་ཆོས་ཀྱི་སྐུའི་རང་བཞིན་ཅན་ནོ། །འཇམ་དཔལ།<line/>
དེའི་སྔགས་ནི། འདིའོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཛྙཱ་ན་སཱ་ག་རཱཡ། བཻ་རོ་ཙ་ན་བྱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྡྷ་ཏེ་བྷྱཿ་སམྱ་ཀཾས་བུདྡྷ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བྷོ་དྷི་སཏྭ་ཡ། མ་ཧཱ་སཏྭ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་ཏཱ་རེ་ཏུ་རེ་ཏུཏྟཱ་རེ་སྭཱ་ཧཱ་<line/>
ཞེས་བྱ་བས་དེ་བཞིན་གཤེགས་པའི་རིགས་ཐམས་ཅད་ཀྱིས་མཆོད་པའི་མེ་ཏོག་དང༌། མར་མེ་དང༌། བདུག་པ་དང༌། དྲི་ལ་སོགས་པས་མཆོད་དོ། །འཇམ་དཔལ་<line/>
དེའི་ལས་ནི། །འདིའོ། །ཐལ་ཆེན་དང༌། ས་ཞག་ལ་གཟུགས་བྱས་ཏེ་སྙིང་གར་གསལ་བྱེད་གཉིས་ཀྱི་ཡེ་གེའི་མཐའ་ཅན་བཅུག་ལ་སྔགས་འདི་བརྗོད་པར་བྱའོ། །ཨོཾ་མཱ་ར་<line/>
ཡ་མཱ་ར་ཡ། ཀཱ་ར་ཡ་ཀཱ་ར་ཡ། སྟཾ་བྷ་ཡ་སྟཾ་བྷ་ཡ། ཛཾ་བྷ་ཡ་ཛཾ་བྷ་ཡ། ཧཱུཾ་ཧཱུཾ་ཧཱུཾ། ལཾ་ལཾ་ལཾ་ལཾ་ལཾ་ཞེས་བརྗོད་ན་ལམ་རྒྱ་གྲམ་དུ་སྦ་བར་བྱའོ། །དེ་བཞིན་གཤེགས་པ་ཐམས་<line/>
</page>
<page index="37" id="69A">༄༅། །ཅད་ཀྱི་ཡུམ་གྱི་ལེའུ་སྟེ་བཅུ་བཞི་པའོ།། །།འཇམ་དཔལ། རིན་པོ་ཆེའི་རིགས་ཀྱི་ཡུམ་ནི། ཞལ་བཞི་ཕྱག་བརྒྱད་པ། རྩ་བའི་<line/>
ཞལ་ནི། མཐིང་ག །གཞོན་ནུ་ལང་ཚོ་ལ་བབ་པ། མཐིང་གའི་སྐུ། ཞལ་གཡས་དཀར་བ། གཡོན་ཞལ་དམར་བ། རྒྱབ་ཞལ་སེར་བ། རིགས་བཞིས་དབུ་ལ་མཚན་པ།<line/>
སྤྱན་གསུམ་པའོ། །ཕྱག་བརྒྱད་ནི། རིན་པོ་ཆེ་དང༌། མདའ་དང༌། མདུང་དང༌། ཐ་མ་མཆོག་སྦྱིན་མཛད་པའོ། །ཨུཏྤ་ལ་དང༌། གཞུ་དང༌། རྡོ་རྗེ་ལྕགས་ཀྱུ་དང༌། ཞགས་<line/>
པ་དང༌། སྡིགས་མཛུབ་གཡོན་པ་ན་འཛིན་པའོ། །རྡོ་རྗེའི་སྐྱིལ་མོ་ཀྲུང་གིས་བཞུགས་ཤིང་ཆོས་ཀྱི་སྐུའི་རང་བཞིན་ཅན་ནོ།། འཇམ་དཔལ། དེའི་སྔགས་ནི། འདིའོ།།<line/>
ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཛྙཱ་ན་སཱ་ག་རཱཡ། སཾ་བྷ་བ་བྷུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྡྷ་ཏེ་བྷྱཿ་སམྱ་ཀཾས་བུདྡྷ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བྷོ་དྷི་སཏྭ་ཡ།<line/>
མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་ཏཱ་རེ་ཏུ་རེ་ཏུཏྟཱ་རེ་སྭཱ་ཧཱ་ཞེས་བརྗོད་པས་རིན་པོ་ཆེའི་རིགས་ཐམས་ཅད་ཀྱིས་མེ་ཏོག་དང༌། བདུག་པ་དང༌། མར་མེ་དང་<line/>
དྲི་ཆབ་ཀྱིས་མཆོད་དོ། །འཇམ་དཔལ། དེའི་ལས་ནི། འདིའོ། །སྟག་མའི་རྩ་བ་རུལ་པ་དང༌། སྙིང་ལས་སྐྱེས་པའི་སྲིན་བུ་དང༌། ས་བོན་གཉིས་སུ་བསྲེས་པ་ཁམ་པའི་<line/>
</page>
<page index="38" id="69B">གའུར་བཅུག་སྟེ་སྔགས་འདི་བརྗོད་པར་བྱའོ། །ཨོཾ་ཨ་མུ་ཀ་ཨི་བི་ཊ་ནཾ། ཨཱ་ཀཪྵ་ཡ་ཨཱ་ཀཪྵ་ཡ། ཨ་མུ་ཀི་མ་ཡཻ་བ་སེ་ཏྲཾ་སྭ་བ་ནཾ་ཀ་ཐ་ཧཱུཾ་ཧྲཱིཿ་ཞེས་བཟླས་ཏེ་མལ་འོག་ཏུ་སྦས་<line/>
ན༑ ཡོན་ཏན་ཤེས་ཤིང་མི་ཕྱེད་པར་འགྱུར་རོ། །རིན་པོ་ཆེའི་རིགས་ཀྱི་ཡུམ་གྱི་ལེའུ་སྟེ་བཅོ་ལྔ་པའོ།། །།འཇམ་དཔལ། ལས་ཀྱི་རིགས་ཀྱི་ཡུམ་ནི།<line/>
ཞལ་བཞི་ཕྱག་བརྒྱད་པ། རྩ་བའི་ཞལ་ནི། ལྗང་གུ། གཞོན་ནུ་ལང་ཚོ་ལ་བབ་པ། གཡས་ཞལ་དཀར་བ། གཡོན་ཞལ་དམར་བ། རྒྱབ་ཞལ་ལྗང་གུ། རིགས་བཞིས་དབུ་ལ་<line/>
མཚན་པ། སྤྱན་གསུམ་པའོ། །ཕྱག་བརྒྱད་ལ་རལ་གྲི་དང༌། མདའ་དང༌། མདུང་དང༌། ཐ་མ་མཆོག་སྦྱིན་མཛད་པའོ། །ཨུཏྤ་ལ་དང༌། གཞུ་དང༌། རྡོ་རྗེ་ལྕགས་ཀྱུ་དང༌།<line/>
ཞགས་པ་དང༌། སྡིགས་མཛུབ་ནི་གཡོན་ན་འཛིན་པའོ། །རྡོ་རྗེ་སྐྱིལ་མོ་ཀྲུང་གིས་བཞུགས་ཤིང་ཆོས་ཀྱི་སྐུའི་རང་བཞིན་ཅན་ནོ། །འཇམ་དཔལ། དེའི་སྔགས་ནི། འདིའོ། །ན་<line/>
མོ་རཏྣ་ཏྲ་ཡཱ་ཡ། ན་མ་ཨཱཪྻ་ཛྙཱ་ན་སཱ་ག་རཱ་ཨ་མོ་གྷ་སིདྡྷ་བྱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྡྷ་ཏེ་བྷྱཿ་སམྱ་ཀཾས་བུདྡྷ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བྷོ་དྷི་སཏྭ་ཡ། མ་ཧཱ་སཏྭ་ཡ།<line/>
མ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་ཏཱ་རེ་ཏུ་རེ་ཏུཏྟཱ་རེ་སྭཱ་ཧཱ་ཞེས་བརྗོད་པས་ལས་ཀྱི་རིགས་ཐམས་ཅད་ཀྱིས་མེ་ཏོག་དང༌། བདུག་སྤོས་དག། མར་མེ་དང༌། དྲི་ཆབ་ཀྱིས་མཆོད་དོ། །འཇམ་<line/>
</page>
<page index="39" id="70A">༄༅། །དཔལ༑ དེའི་ལས་ནི། ཕྲག་དོག་མེད་པར་མོ་ཐམས་ཅད་འགུགས་པ་ནི། ཕུག་རོན་གྱི་མིག་དང༌། ལྕེ་དང༌། སྙིང་དང༌། གོ་རོ་ཙ་ན་དང༌། དངུལ་རྡོ་དང་<line/>
དེ་རྣམས་ནིམ་པས་རིལ་བུ་བྱས་ཏེ་འདི་བརྗོད་པར་བྱའོ། །ཙ་ལ་པྲ་ཙ་ལ་ཤཱི་གྷྲཾ་ག་མི་དེ་བ་དཏྟ་ཨུ་ཙ་ཏཱ་ཡ་ཨ་མུ་ཁཾ་བ་ས་ནཾ་མུཀྟཾ་ཀུ་རུ་ན་ཡ་ན་མ་ཧཱ་ར་ཧད་དེ་ཧྲཱིཿ་སྭཱཧཱ་ཞེས་<line/>
བཟླས་ཏེ་བྱུགས་ན། མོ་ཐམས་ཅད་ཁུགས་པར་འགྱུར་རོ། །དབང་དུ་འགྱུར་རོ། །ཕྲག་དོག་མེད་པར་འགྱུར་རོ། །ལས་ཀྱི་རིགས་ཀྱི་ཡུམ་གྱི་ལེའུ་སྟེ་བཅུ་དྲུག་པའོ།། །།<line/>
དེ་ལྟར་ལས་ཀྱི་བྱེ་བྲག་བསྟན་ནས་འཇམ་དཔལ་གཞོན་ནུར་གྱུར་པས་ལས་ཐམས་ཅད་ཀུན་རྫོགས་པར་སྦྱིན་སྲེག་ཇི་ལྟར་བྱ་ཞེས་གསོལ་བ་དང༌། བཅོམ་ལྡན་འདས་<line/>
ཀྱིས་བཀའ་སྩལ་པ། འཇམ་དཔལ། འདི་ཐམས་ཅད་ཀྱི་སྔོན་དུ་འགྲོ་ཞིང་སོ་སོའི་ལས་བསྒྲུབ་པའི་ཕྱིར་སྦྱིན་སྲེག་བྱའོ། །དེ་ལ་དང་པོ་ཞི་བའི་ལས་བྱ་བ་ནི། ཚེས་<line/>
གསུམ་པའི་ཟླ་བ་ལ་ཁ་དོག་དང་མཐུན་པའི་ཁང་བུ་བྱས་ཏེ་རྡོ་རྗེ་དཀར་པོ་དགོད་པར་བྱའོ། །བུད་ཤིང་ནི། ཙནྡན་དཀར་པོའི་ཤིང་ལ་སོགས་པས་བྱའོ། །དེ་ལ་མེ་སྦར་<line/>
ཏེ་སྐུ་གཟུགས་མདུན་དུ་བཞག་སྟེ་འབྲས་དང༌། ཁྲེ་དང༌། ཅུ་ཙེ་དང༌། ཏིལ་དཀར་པོ་ལ་སྔགས་བཏབ་པ་ནི། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། ལན་བདུན་ནམ། ཉི་ཤུ་རྩ་གཅིག་<line/>
</page>
<page index="40" id="70B">ཏུ་བཟླས་ཏེ་མེའི་ནང་དུ་གཏོར་བར་བྱའོ། །ཞོ་དང་འོ་མ་ལ་སྔགས་བཏབ་སྟེ། ཤཱནྟིཾ་ཀུ་རུ་དང་བཅས་པས་དབུལ་བར་བྱའོ། །འོ་མ་ཅན་གྱི་ཤིང་དང་མར་དཀར་པོ་ལ་ནི། སརྦ་<line/>
པཱ་པཾ་དང་བཅས་པས་དབུལ་ལོ། །འཇམ་དཔལ། མེ་ཏོག་དཀར་པོ་དང་བཅས་པའི་མེའི་ཁང་པར་ཙནྡན་ལ་སོགས་པ་དྲི་ཞིམ་པོའི་ཤིང་ལ་མེ་སྦར་ཏེ་སྐུ་གཟུགས་མདུན་<line/>
ཏུ་བཞག་ལ་ཆུ་དང་ཡུངས་ཀར་ལ་སྔགས་ཏེ་མེར་གཏོར་བའི་སྔགས་ནི་ཏདྱ་ཐཱ། ཨོཾ་སརྦ་ཏ་ཐཱ་ག་ཏཱ་ཏཱ་རེ་ཏུཏྟཱ་རེ་ཏུ་རེ་སྭཱཧཱ་ཞེས་བྱ་བའི་སྔགས་དང༌། སརྦ་པཱ་པཾ་ཤཱནྟིཾ་ཀུ་<line/>
རུ་སྭཱཧཱ་ཞེས་བྱ་བས་ཆུ་ཁྱོར་བ་བརྒྱ་རྩ་བརྒྱད་དབུལ་བར་བྱའོ། །འཇམ་དཔལ་དེའི་ཕན་ཡོན་ནི། །མཚམས་མེད་པ་ལ་སོགས་པའི་སྡིག་པ་ཞི་བར་འགྱུར་རོ། །ནད་འགོ་<line/>
བ་དང༌། གདོན་ལ་སོགས་པ་ཐམས་ཅད་ཞི་བར་འགྱུར་རོ། །སྐྱེ་བ་ཐམས་ཅད་དུ་ཚེ་རབས་དྲན་པར་འགྱུར་རོ། །འཇམ་དཔལ། བའི་རྣམ་ལྔའི་བྱུགས་པས་བྱུགས་ཏེ་མེའི་ཁང་<line/>
བ་དྲི་དང་ལྡན་པའི་ཁང་པར་སྤྲ་ཚིལ་ལ་གཟུགས་དྲིས་པ་དང་བཅས་པ་སྔགས་འདིས་བསྲེག་གོ། །ཨོཾ་ཏཱ་རེ་ཏུ་ཏྟཱ་རེ་ཏུ་རེ་སྭཱཧཱ་ཞེས་བྱ་བས་བསྲེགས་ན། དབང་དུ་འགྱུར་ཞིང་<line/>
ཚར་བཅད་པར་ཡང་འགྱུར་རོ། །སྦྱིན་སྲེག་གི་ལེའུ་སྟེ་བཅུ་བདུན་པའོ།། །།དེ་ནས་བཅོམ་ལྡན་འདས་ཀྱིས་འཛུམ་པ་མཛད་དེ་བྱང་ཆུབ་སེམས་དཔའ་<line/>
</page>
<page index="41" id="71A">༄༅། །འཇམ་དཔལ་གཞོན་ནུ་ལ་འཁོར་ལོའི་རིམ་པ་བཀའ་སྩལ་ཏོ། །འཁོར་ལོ་ལིང་ཚེ་དགུ་པ་ལ་ཨོཾ་དང་ཧཱ་གཉིས་དབུས་སུ་ཆེ་གེ་མོ་དང་བཅས་པ་བྲི།<line/>
རཀྵ་རཀྵཿ་ཞེས་བྱ་བ་ནི། སྲུང་བའོ། །ཕྱོགས་མཚམས་སུ་ཨོཾ་ཧཱ་རེ་ཏུཏྟཱ་རེ་ཏུ་རེ་སྭཱ་ཧཱ་ཞེས་བྱ་བ་བྲིས་ཏེ་ཀུན་ལ་སྭཱ་ཧཱའི་བར་དུ་བཅུག་པ་གྲོ་ག་ལ་གུར་གུམ་གྱིས་བྲིས་ནས་<line/>
དཔུང་པ་ལ་བཏགས་པ་ནི། སྲུང་བའི་མཆོག་གོ །ཞི་བའི་སྲུང་བའི་འཁོར་ལོའི་ལེའུ་སྟེ་བཅོ་བརྒྱད་པའོ།། །།དེ་ནས་དབང་གི་སྲུང་བ་ནི། འཁོར་ལོ་ལིང་<line/>
ཚེ་དགུ་པ་ལ་ཨོཾ་དང་ཧཱ་གཉིས་དབུས་སུ་ཆེ་གེ་མོ་དང་བཅས་པ་བྲི། རཀྵ་རཀྵཿ་ཞེས་བྱ་བ་ནི། སྲུང་བའོ། །ཕྱོགས་མཚམས་སུ་ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ་ཞེས་བྱ་བ་བྲིས་ཏེ་ཀུན་<line/>
ལ་མུ་དང་མུའི་བར་དུ་ས་བོན་ནོ། །དེ་གྲོ་ག་དམར་པོ་ལ་རྒྱ་སྐྱེགས་ཀྱི་ཁུ་བས་བྲིས་ཏེ་ལྟེ་བར་མི་མངོན་པར་བཏགས་ན། སྲུང་བའི་མཆོག་ཏུ་འགྱུར་ཞིང་དབང་དུ་སྡུད་<line/>
དོ༑ ༑དབང་གི་སྲུང་བའི་འཁོར་ལོའི་ལེའུ་སྟེ་བཅུ་དགུ་པའོ།། །།དེ་ནས་རྒྱས་པའི་སྲུང་བ་ནི། འཁོར་ལོ་རྩིབས་བརྒྱད་པ་བྱས་ཏེ། ཨོཾ་ཏཱ་རེ་ཏུཏྟཱ་རེ་<line/>
ཏུ་རེ་བརྒྱད་པོ་དགོད་པར་བྱའོ། །དབུས་སུ་སྭཱ་ཧཱའི་མིང་རཀྵ་<span class="conversion-problem" title="128: Cannot convert ACIP {:RAKshA:} because A: is a &quot;vowel&quot; without an associated consonant.">:RAKshA:</span>་དང་བཅས་པ་གྲོ་ག་ལ་གུར་གུམ་གྱིས་བྲིས་པ་དཔུང་པའམ་མགུལ་དུ་བཏགས་ན། སྲུང་བའི་<line/>
</page>
<page index="42" id="71B">མཆོག་ཏུ་འགྱུར་རོ། །རྒྱས་པའི་སྲུང་བའི་འཁོར་ལོའི་ལེའུ་སྟེ་ཉི་ཤུ་པའོ།། །།དེ་ནས་བར་ཆོད་སེལ་བའི་སྲུང་བའི་འཁོར་ལོ་ནི། མུ་ཁྱུད་གསུམ་ལ་ཐ་མ་<line/>
ལིང་ཚེ་བརྒྱད་པའོ། །དབུས་སུ་མིང་གི་མཐའ་ཅན་གྱི་སྭཱ་ཧཱ་རཀྵ་དང་བཅས་པའོ། །མུ་ཁྱུད་ནང་མ་ལ་ཨུ་ཨུ་ཨུ་ཨུ་ཨུ་ཨུ་ཨུ་ཨུ་ཞེས་བྱ་བ་དགོད་པར་བྱའོ། །ལིང་ཚེ་བརྒྱད་པ་ཕྱི་<line/>
མ་ལ་ནི། ཨོཾ་ཏཱ་རེ་ཏུ་རེ་ཏུཏྟཱ་རེ་ཞེས་བྱ་བའི་ཡིག་འབྲུ་རྣམས་ཨུ་དང་ཨུའི་བར་དུ་བཅུག་སྟེ་བཀོད་ལ་གྲོ་གའམ་ཤིང་ཤུན་ལ་གུར་གུམ་གྱིས་བྲིས་ཏེ་སྤྱི་བོའམ། མཆན་ཁུང་དུ་<line/>
མིས་མི་མཐོང་བར་བཏགས་ན། གནོད་པ་ཐམས་ཅད་ལས་ཐར་རོ། །སྔགས་ནི། ཅི་མང་དུ་གྲངས་དང་ལྡན་པར་བཟླའོ། །ཤིན་ཏུ་རྒྱས་པའི་སྲུང་བའི་འཁོར་ལོའི་ལེའུ་སྟེ་ཉི་<line/>
ཤུ་རྩ་གཅིག་པའོ།། །།དེ་ནས་འཕྲིན་ལས་ཐམས་ཅད་སྒྲུབ་པའི་འཁོར་ལོ་ནི། གྲོ་གའམ་རས་ལ་ལིང་ཚེ་དགུ་པའི་འཁོར་ལོ་ཙནྡན་དཀར་པོའི་ཆུས་བྲིས་<line/>
ཏེ་སྔགས་དགོད་པ་ནི། ཨ་ཨཱ། ཨི་ཨཱི། ཨུ་ཨུ། ཨེ་ཨཻ། ཨོ་ཨཽ། རྀ་རཱྀ། ལྀ་ལཱྀ། ཨཾ་ཨཿ་ཞེས་པ་ཕྱིའི་མུ་ཁྱུད་ལའོ། །ནང་གི་མུ་ཁྱུད་ལ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཨོཾ་དང་ཧཱའི་བར་<line/>
དུ་རཀྵཿ་ཤཱནྟིཾ་ཀུ་རུ་ཞེས་པ་ནི། སྟེང་གི་འཁོར་ལོའོ། །འོག་གི་འཁོར་ལོ་ནི། སྔགས་ལྡོག་པས་སོ། །ཕྱིའི་དབྱངས་ཡིག་ཀྱང་ལྡོག་པར་ཤེས་པར་བྱའོ། །དབུས་སུ་ནི། ཨོཾ་<line/>
</page>
<page index="43" id="72A">༄༅། །དང་ཧཱའི་བར་དུ་རཀྵཿ་ཤཱནྟིཾ་ཀུ་རུ་བྲི་བར་བྱའོ། །ཞི་བ་ཆེན་པོའི་འཁྲུལ་འཁོར་གྱི་སྲུང་བ་སྟེ་ལེའུ་ཉི་ཤུ་རྩ་གཉིས་པའོ།། །།དེ་ནས་<line/>
འཕྲིན་ལས་བཞིའི་ལས་སོ་སོའི་འཁོར་ལོ་ནི། ཞི་བ་ནི། ཁམ་པ་ལ་གའུ་ཁ་སྦྱོར་བྱས་ཏེ་མེར་བསྲེགས་ལ་ཁ་དོག་དཀར་པོ་བྱུག་པར་བྱའོ། །དེའི་ནང་དུ་འཁོར་ལོ་ལིང་<line/>
ཚེ་དགུ་པ་བྲིས་ཏེ་སྔགས་དགོད་པ་ནི། ཨོཾ་ཏཱ་རེ་ཏུཏྟཱ་རེ་ཏུ་རེ་ཞེས་བྱ་བ་རེ་མིག་བརྒྱད་ལའོ། །རུ་རུ། ཨོཾ་རུ་རུ། རུ་རུ། ཏཱ་རུ་རུ། རུ་རུ་རེ་རུ་རུ། རུ་རུ་ཏུཏ་རུ་རུ། རུ་རུ་ཏཱ་རུ་རུ། རུ་<line/>
རུ་རེ་རུ་རུ། རུ་རུ་ཏུ་རུ་རུ། རུ་རུ་རེ་ཏུ་རུ་ཞེས་བྲིའོ། །དབུས་སུ་ནི། ཀུ་རུ་ཤཱནྟིཾ་ཀུ་རུ་སྭཱ་ཧཱ་ཞེས་བྲིས་ཏེ་གའུར་སྦྱར་ཏེ་དབུས་སུ་སྲད་བུ་དཀར་པོ་དང་ལྡན་པའི་ག་འུར་མཎྜལ་<line/>
ཐོག་ཏུ་བཞག་ལ། མེ་ཏོག་དཀར་པོས་མཆོད་ཅིང་མཆོད་པ་རྣམ་པ་ལྔ་ཡང་དབུལ་ཏེ་དུས་གསུམ་དུ་མཆོད་ན། ཞི་བར་འགྱུར་རོ། །ཞི་བའི་འཁོར་ལོའི་ལེའུ་སྟེ་ཉི་ཤུ་<line/>
རྩ་གསུམ་པའོ།། །།དེ་ནས་ཞི་བ་ཆེན་པོའི་ལས་བྱ་བ་ནི། ཁམ་པ་ལ་གའུ་ཁ་སྦྱོར་བྱས་ཏེ་ཙནྡན་དཀར་པོས་སྣག་ཚ་བྱས་ལ་འཁོར་ལོ་ཕྱི་ནང་དང་ལྡན་<line/>
པའི་ལིང་ཚེ་དགུ་པ་བྲི་བར་བྱའོ། །སྔགས་དགོད་པ་ནི། སྭཱ་ཤཱནྟིཾ་ཀུ་རུ་ཧཱ་ཞེས་བྱ་བ་དབུས་སུ་བྲིའོ། །མུ་ཁྱུད་ནང་མ་ལ་ནི། ཨ་ཨ་ཞེས་བྱ་བ་བརྒྱད་དགོད་པར་བྱའོ། །མུ་<line/>
</page>
<page index="44" id="72B">ཁྱུད་ཕྱི་མ་ལ་ནི། ཨ་ཨོཾ་ཨ། ཨ་ཏཱ་ཨ། ཨ་རེ་ཨ། ཨ་ཏུཏ་ཨ། ཨ་ཏཱ་ཡ། ཨ་རེ་ཨ། ཨ་ཏུ་ཨ། ཨ་རེ་ཨ་ཞེས་བྱ་བ་བྲི་བར་བྱའོ། །གའུར་མེ་ཏོག་གི་ཕྲེང་བ་བཅིངས་ཏེ་<line/>
མཎྜལ་གྱི་སྟེང་དུ་དུས་བཞིར་མཆོད་ཅིང་ཞག་བདུན་དུ་སྔགས་མ་ནོར་བར་བཟླས་ན། ཞི་བ་ཅེན་པོའི་ལས་འགྲུབ་པར་འགྱུར་རོ། །ཞི་བ་ཆེན་པོའི་ལེའུ་སྟེ་ཉི་ཤུ་རྩ་བཞི་<line/>
པའོ།། །།དེ་ནས་རྒྱས་པའི་ལས་བྱ་བ་ནི། གུར་གུམ་མམ། གྷི་ཝང་གིས་གྲོ་ག་ལ་འཁོར་ལོ་ཕྱི་ནང་དང་ལྡན་པའི་ལིང་ཚེ་དགུ་པ་བྲིས་ཏེ་དབུས་སུ་སརྦ་པུཥྚིཾ་<line/>
ཀུ་རུ་ཨོཾ་ཨ་ཞེས་བྱ་བ་དགོད་པར་བྱའོ། །ལིང་ཚེ་ནང་མ་བརྒྱད་ལ་ཨོཾ་བརྒྱད་བྲི་བར་བྱའོ། །ལིང་ཚེ་ཕྱི་མ་བརྒྱད་ལ་ཨོཾ་ཨོཾ་ཨོཾ། ཨོཾ་ཏཱ་ཨོཾ། ཨོཾ་རེ་ཨོཾ། ཨོཾ་ཏུཏ་ཨོཾ། ཨོཾ་ཏཱ་ཨོཾ།<line/>
ཨོཾ་རེ་ཨོཾ། ཨོཾ་ཏུ་ཨོཾ། ཨོཾ་རེ་ཨོཾ་ཞེས་བྱ་བ་བྲིས་ནས་ཁམ་པའི་གའུར་བཅུག་སྟེ་མེ་ཏོག་སེར་པོ་ནཱ་ག་པུཥྤེའི་མེ་ཏོག་དང༌། མཆོད་པ་ལྔས་དུས་བཞིར་ཟླ་བ་རྒྱས་ནས་བཟུང་<line/>
ནས་ཞག་བདུན་དུ་མཆོད་ན། ཚེ་དང་བསོད་ནམས་ཐམས་ཅད་རྒྱས་པར་འགྲུབ་བོ། །རྒྱས་པའི་འཁོར་ལོའི་ལེའུ་སྟེ་ཉི་ཤུ་རྩ་ལྔ་པའོ།། །།དེ་ནས་<line/>
དབང་དུ་བསྡུ་བར་འདོད་ན། ཀཎྜ་ཀ་རིའུ་ཤུན་པ་དང༌། སེང་ལྡེང་གི་ཤུན་པ་དང༌། མཛོ་མོ་ཤིང་གི་ཤུན་པ་བསྐུས་པའི་ཁུ་བས་བསེ་གབ་བམ། གའུ་ལ་འཁོར་ལོ་བྲི་<line/>
</page>
<page index="45" id="73A">༄༅། །བ་ནི༑ ལིང་ཚེ་དགུ་པའོ། །སྔགས་དགོད་པ་ནི། དབུས་སུ་ཨ་སྭཱ་ཙ་ཨ་མོ་གྷ་ཨ་ཧྲིཿ་ཧ་ཞེས་པ་བྲིའོ། །ལིང་ཚེ་བརྒྱད་ལ་ནི། ཨ་ཨོཾ་ཨ། ཨ་<line/>
ཏཱ་ཨ། ཨ་རེ་ཨ། ཨ་ཏུཏ་ཨ། ཨ་ཏཱ་ཨ། ཨ་རེ་ཨ། ཨ་ཏུ་ཨ། ཨ་རེ་ཨ་ཞེས་བྲིས་ནས་ཐོད་པ་ཁ་སྦྱོར་དུ་བཅུག་ནས་སྐུད་པ་སྔོན་པོས་དཀྲིས་ནས་མེ་ཏོག་དམར་པོ་<line/>
དང༌། མཆོད་པ་ལྔས་དུས་བཞིར་ཟླ་བ་ཁམ་པའི་དུས་སུ་མཆོད་ན། ཐམས་ཅད་དབང་དུ་འདུའོ། །དབང་དྲག་གི་འཁོར་ལོའི་ལེའུ་སྟེ་ཉི་ཤུ་རྩ་དྲུག་པའོ།། །།<line/>
དེ་ནས་དབང་དུ་འདུ་བར་བྱེད་པ་ནི། སྲིན་ལག་གི་ཁྲག་དང༌། རྒྱ་སྐྱེགས་ཀྱི་ཁུ་བ་དང༌། དུར་ཁྲོད་ཀྱི་སོལ་བ་དང༌། ཀཎྜ་ཀའི་ཁུ་བ་རྣམས་ཀྱིས་བྲིས་ཏེ་དུར་ཁྲོད་ཀྱི་རས་སམ། མི་ཤི་བའི་གོས་སམ།<line/>
འཁོར་ལོ་ལིང་ཚེ་དགུ་པ་བྲིའོ། །དབུས་སུ་ཨ་མོ་གྷ་ཧྲཱིཿ་ཧ་ཞེས་བྱ་བ་བྲིའོ། །རྩིབས་བརྒྱད་ལ་ཨོཾ་དེ་ཨོཾ། །ཏཱ་པ་ཏཱ། རེ་ད་ཏ་རེ། ཏུ་ཏ་ཏ་ཏུཏ། ཏཱ་ཨ་ཏཱ། རེ་མོ་ར། ཏུ་གྷ་ཏུ། རེ་ཧྲཱིཿ་<line/>
རེ་ཞེས་བྱ་བ་བྲིའོ། །གའུར་སྲིན་མགོ་དམར་པོ་དང་འཁོར་ལོ་ཕྲལ་ནས་གཙང་པོ་ཕར་འགྲམ་ཚུར་འགྲམ་དུ་སྦས་ན། དབྱེ་ཞིང་དབང་དུ་འགྱུར་རོ། །དབྱེ་ཞིང་དབང་དུ་བསྡུ་བའི་<line/>
འཁོར་ལོའི་ལེའུ་སྟེ་ཉི་ཤུ་རྩ་བདུན་པའོ།། །།དེ་ནས་བསྐྲད་པར་འདོད་ན། དུག་དང༌། ཁྲག་དང༌། རམས་རྣམས་སྦྱར་ཏེ་དུར་ཁྲོད་ཀྱི་རས་ལ་འཁོར་<line/>
</page>
<page index="46" id="73B">ལོ་གཉིས་བྲིས་ཏེ་ལིང་ཚེ་དགུ་པའི་དབུས་སུ་ཧ་ས་ཨུ་ཙ་ཧ་ཧ་ཧ་བྲི་བར་བྱའོ། །ལིང་ཚེ་བརྒྱད་ལ་ཧ་ཨོཾ་ཧ། ཧ་ཏཱ་ཧ། ཧ་རེ་ཧ། ཧ་ཏུ་ཏ་ཧ། ཧ་ཏཱ་ཧ། ཧ་རེ་ཧ། ཧ་ཏུ་ཧ། ཧ་རེ་ཧ་<line/>
ཞེས་པ་བྲིས་ཏེ། ཁ་སྦྱར་ཀ་པཱ་ལར་བཅུག་སྟེ་སྐུད་པ་སྔོན་པོས་བཅིངས་ཏེ་དུར་ཁྲོད་དུ་སྦས་ན་བསྐྲད་པར་འགྱུར་རོ། །བསྐྲད་པའི་འཁོར་ལོའི་ལེའུ་སྟེ་ཉི་ཤུ་རྩ་བརྒྱད་<line/>
པའོ།། །།དེ་ནས་དབྱེ་བའི་འཁོར་ལོ་ནི། དུར་ཁྲོད་ཀྱི་སོལ་བ་དང༌། བྱ་རོག་དང༌། འུག་པའི་ཁྲག་དང༌། དུག་རྣམས་མཉམ་པར་བསྲེས་པའི་སྣག་<line/>
ཚས་འཁོར་ལོ་ཕྱི་ནང་དང་བཅས་པའི་ལིང་ཚེ་དགུ་པ་བྲིས་ཏེ་དབུས་སུ་ཕཊ་སྭཱ་ཏེ་བ་དཏ་ཏ་ཧ་ཕཊ་ཅེས་བྱ་བ་བྲིའོ། །ལིང་ཚེ་ནང་མ་བརྒྱད་ལ་ཕཊ་ཕཊ་ཕཊ་ཕཊ་ཕཊ་<line/>
ཕཊ་ཕཊ་ཕཊ་ཅེས་པ་བྲིའོ། །ལིང་ཚེ་ཕྱི་མ་བརྒྱད་ལ་ཕཊ་ཨོཾ་ཕཊ། ཕཊ་ཏཱ་ཕཊ། ཕཊ་རེ་ཕཊ། ཕཊ་ཏུཏ་ཕཊ། ཕཊ་ཏཱ་ཕཊ། ཕཊ་རེ་ཕཊ། ཕཊ་ཏུ་ཕཊ། ཕཊ་རེ་ཕཊ་<line/>
ཞེས་བྱ་བ་བྲིས་ཏེ། བྱ་རོག་དང༌། འུག་པའི་སྒོ་ངར་བཅུག་སྟེ་བྲག་དང་ཆུ་འཐབ་སར་སྒོ་ང་སྦས་ན། དབྱེ་བར་འགྱུར་རོ། །དབྱེ་བའི་འཁོར་ལོའི་ལེའུ་སྟེ་ཉི་ཤུ་རྩ་དགུ་<line/>
པའོ།། །།དེ་ནས་གསད་པའི་འཁོར་ལོ་ནི། དུག་དང༌། ཁྲག་དང༌། སྐེ་ཚེ་རྣམས་མཉམ་པར་སྦྱར་བས་ལིང་ཚེ་དགུ་པའི་འཁོར་ལོ་ཕྱི་ནང་དང་<line/>
</page>
<page index="47" id="74A">༄༅། །བཅས་པ་བྲིས་ཏེ་དབུས་སུ་ཧཱུཾ་སྭཱ་མཱ་ར་ཡ་ཧཱ་ཕཊ་ཅེས་བྱ་བ་བྲིའོ། །ལིང་ཚེ་ནང་མ་ལ་ཧཱུཾ་ཕཊ་ཧཱུཾ། ཕཊ་ཧཱུཾ་ཕཊ། ཧཱུཾ་ཕཊ་ཧཱུཾ། ཕཊ་ཧཱུཾ་ཕཊ། ཧཱུཾ་ཕཊ་<line/>
ཧཱུཾ། ཕཊ་ཧཱུཾ་ཕཊ། ཧཱུཾ་ཕཊ་ཧཱུཾ། ཕཊ་ཧཱུཾ་ཕཊ་ཞེས་བྱ་བ་བྲིའོ། །ལིང་ཚེ་ཕྱི་མ་ལ་ཧཱུཾ་ཨོཾ་ཕཊ། ཧཱུཾ་ཏཱ་ཕཊ། ཧཱུཾ་རེ་ཕཊ། ཧཱུཾ་ཏུཏ་ཕཊ། ཧཱུཾ་ཏཱ་ཕཊ། ཧཱུཾ་རེ་ཕཊ། ཧཱུཾ་ཏུ་ཕཊ། ཧཱུཾ་རེ་ཕཊ་<line/>
ཞེས་བྱ་བ་བྲིས་ཏེ་རབས་ཆད་ཕོ་མོའི་ཐོད་པ་ལ་བྲིས་ཏེ་སྔགས་མང་དུ་བཟླས་ནས་དུར་ཁྲོད་དུ་སྦས་ན། འཆི་བར་འགྱུར་རོ། །གསད་པའི་འཁོར་ལོའི་ལེའུ་སྟེ་<line/>
སུམ་ཅུ་པའོ།། །།མྱོས་པའི་འཁོར་ལོ་ནི། དྷ་དུ་རའི་ཆུས་རས་སམ། ཤོ་གུ་ལ་ལིང་ཚེ་དགུ་པ་ཕྱི་ནང་དང་བཅས་པའི་འཁོར་ལོ་བྲིས་ཏེ་དབུས་སུ་<line/>
ཧ་ཧ་དེ་བ་ཏྟ་ཏ་ཧ་ཞེས་པ་བྲིའོ། །ལིང་ཚེ་ནང་མ་ལ་ཧྷ་ཧྷ་ཧྷ་ཧྷ་ཧྷ་ཧྷ་ཧྷ་ཧྷ་བྲི་བར་བྱའོ། །ཕྱི་མ་བརྒྱད་ལ་ནི། ཧྷ་ཨོཾ་ཧྷ། ཧྷ་ཏཱ་ཧྷ། ཧྷ་རེ་ཧྷ། ཧྷ་ཏུཏ་ཧྷ། ཧྷ་ཏཱ་ཧྷ། ཧྷ་རེ་ཧྷ། ཧྷ་ཏུ་<line/>
ཧྷ༑ ཧྷ་རེ་ཧྷ་ཞེས་བྱ་བ་བྲིས་ཏེ་རྩིའི་གའུར་བཅུག་ནས་བཟླས་པ་ཅི་ནས་ཀྱང་མྱུར་བར་བྱས་ཏེ་ལམ་རྒྱ་གྲམ་དུ་དོང་དང་བཅས་པར་སྦས་ཏེ་དྷ་དུ་ར་སྤུངས་ན། མྱོས་པར་<line/>
འགྱུར་རོ། །གསོ་ན། མར་སྦྲང་རྩི་བའི་འོ་མས་ལིང་ག་བཀྲུས་ན། འཚོ་བར་འགྱུར་རོ། །མྱོས་བྱེད་ཀྱི་འཁོར་ལོའི་ལེའུ་སྟེ་སུམ་ཅུ་རྩ་གཅིག་པའོ།། །།དེ་<line/>
</page>
<page index="48" id="74B">ནས་མནན་པའི་འཁོར་ལོ་ནི། གཡམ་པ་ལ་ལིང་ཚེ་དགུ་པའི་འཁོར་ལོ་བྲིས་ཏེ་ཡུང་བའི་ཆུས་ལིང་ཚེ་དགུ་པའི་དབུས་སུ་ག་སྭ་སྟཾ་བྷ་ཡ་སྟཾ་བྷ་ཡ་གྷ་ཧ་ཞེས་བྱ་བ་བྲི་བར་<line/>
བྱའོ༑ ༑ལིང་ཚེ་བརྒྱད་ལ་ག་ཨོཾ་ག །ག་ཏཱ་ག། ག་རེ་ག །ག་ཏུཏ་ག །ག་ཏཱ་ག །ག་རེ་ག །ག་ཏུ་ག །ག་རེ་ག་ཞེས་བྱ་བ་བྲིས་ཏེ་འཁོར་ལོ་ཁ་སྦྱར་ནས་ལམ་རྒྱ་གྲམ་དུ་སྦས་ན།<line/>
འགུལ་མི་ཤེས་པར་འགྱུར་རོ། །མནན་པའི་འཁོར་ལོའི་ལེའུ་སྟེ་སུམ་ཅུ་རྩ་གཉིས་པའོ།། །།དེ་ནས་མནན་པ་ཆེན་པོ་ནི། ཡུང་བའི་ཁུ་བས་སྣག་ཚ་བྱས་<line/>
ཏེ་ཁམ་པའི་གའུའི་ནང་དུ་ཕྱི་ནང་ལིང་ཚེ་དགུ་པའི་འཁོར་ལོ་བྲིས་ལ་སྔགས་དགོད་པ་ནི། དབུས་སུ་རྒ་སྭ་སྟཾ་བྷ་ཡ་སྟཾ་བྷ་ཡ་རྒ་ཧ་ཞེས་བྱ་བ་བྲིའོ། །ནང་མ་ལ་ཧ་ཧ་ཧ་ཧ་ཧ་ཧ་ཧ་<line/>
ཧ་ཞེས་བྱ་བ་བརྒྱད་བྲིའོ། །དེའི་ཕྱི་རོལ་གྱི་ལིང་ཚེ་བརྒྱད་ལ་ནི། རྒ་ཨོཾ་རྒ། རྒ་ཏཱ་རྒ། རྒ་རེ་རྒ། རྒ་ཏུཏ་རྒ། རྒ་ཏཱ་རྒ། རྒ་རེ་རྒ། རྒ་ཏུ་རྒ། རྒ་རེ་རྒ་ཞེས་བྱ་བ་བྲིས་ཏེ་སྒྲུབ་པ་འཕགས་<line/>
མ་ལ་བྱས་ལ་དགྲ་གང་ནས་འོང་བའི་ཕྱོགས་སུ་སྦས་ན། སྲུང་བར་འགྱུར་ཞིང་དགྲའི་སྒོར་སྦ་ན། མནན་པར་འགྱུར་རོ། །དགྲ་མནན་པའི་འཁོར་ལོའི་ལེའུ་སྟེ་སུམ་ཅུ་རྩ་<line/>
གསུམ་པའོ།། །།དེ་ནས་རིག་སྔགས་ཀྱི་སྦྱོར་བ་མནན་པར་བྱེད་པའི་འཁོར་ལོ་ནི། ཡུང་བའི་ཁུ་བས་གཡམ་པའམ། ལྷང་ཚེར་མ་གཉིས་གང་ཡང་རུང་<line/>
</page>
<page index="49" id="75A">༄༅། །བ་ལ་འཁོར་ལོ་བྲིས་ཏེ་ལིང་ཚེ་དགུ་པ་ལ་ཕྱི་ནང་དང་བཅས་པ་བྲི་བར་བྱའོ། །སྔགས་དགོད་པ་ནི། དབུས་སུ་ཝ་སྭ་སྟཾ་བྷ་ཡ་སྟཾ་བྷ་ཡ་ཧ། འཁོར་<line/>
ལོ་ནང་མ་ལ་ཝ་ཝ་ཝ་ཝ་ཝ་ཝ་ཝ་ཝ་ཞེས་བྱ་བ་བྲི་བར་བྱའོ། །ཕྱི་མ་ལ་ཝ་ཨོཾ་ཝ། ཝ་ཏཱ་ཝ། ཝ་རེ་ཝ། ཝ་ཏུཏ་ཝ། ཝ་ཏཱ་ཝ། ཝ་རེ་ཝ། ཝ་ཏུ་ཝ། ཝ་རེ་ཝ་ཞེས་བྱ་<line/>
བ་བྲིས་ཏེ་ཕན་ཚུན་གཡས་པ་གཡོན་དུ་འཁོར་ལོ་རེ་རེ་སྦས་ན། མནན་པར་འགྱུར་རོ། །རིག་སྔགས་ཀྱི་སྦྱོར་བ་མནན་པའི་ལེའུ་སྟེ་སུམ་ཅུ་རྩ་བཞི་པའོ།། །།<line/>
དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་འཇམ་དཔལ་གཞོན་ནུས་མེ་ཏོག་མནྜཱ་ར་བ་དང༌། པདྨ་དང༌། ཀུ་མུ་ད་ལ་སོགས་པས་བཅོམ་ལྡན་འདས་ལ་གཏོར་<line/>
རོ༑ ༑ལྷ་རྫས་ཀྱི་རོལ་མོའི་སྒྲ་དུ་མ་ཡང་སྒྲགས་སོ། །དེ་ནས་བཅོམ་ལྡན་འདས་ལ་གསོལ་པ། དམ་ཚིག་ཀྱང་གང་གིས་འགྲུབ་པར་འགྱུར་ཞེས་ཞུས་པ་དང༌། བཅོམ་<line/>
ལྡན་འདས་ཀྱིས་བཀའ་སྩལ་པ། སོ་སོའི་དམ་ཚིག་སྡོམ་གནས་ཏེ། །ལྷ་ཡི་འཁོར་ལོ་དང་ལྡན་པས། །སྲོག་ཆགས་དག་ནི་བསད་པ་སྤང༌། །མ་བྱིན་པ་དག་མི་<line/>
བླང་ཞིང༌། །བུད་མེད་མི་བསྟེན་སྨད་མི་བྱ། །བརྫུན་ནི་རྣམ་པ་ཀུན་ཏུ་སྤང༌། །མྱོས་འགྱུར་དག་དང་ཤ་དག་དང༌། །རྐུ་ཞིང་རྣམ་པ་རྟག་ཏུ་སྤང༌། །མི་རྣམས་ཐམས་ཅད་ཀུན་<line/>
</page>
<page index="50" id="75B">ལ་ནི༑ ༑ཆགས་པའི་སེམས་ཀུན་སྤང་པ་སྟེ། །མ་བཞིན་དུ་ནི་ཀུན་ལ་ནི། །ཕན་པའི་སེམས་ཀྱིས་ཀུན་ལ་བཀུར། །དམ་ཚིག་སྡོམ་ལ་གནས་པ་ཡི། །ལས་རྣམས་ཀུན་ལ་མཐུ་<line/>
ཡོད་འགྱུར། །ཞེས་བཅོམ་ལྡན་འདས་ཀྱིས་གསུངས་སོ། །དམ་ཚིག་དང་སྡོམ་པ་བསྟན་པའི་ལེའུ་སྟེ་སུམ་ཅུ་རྩ་ལྔ་པའོ།། །།དེ་ནས་ལྷའི་དབང་པོ་<line/>
བརྒྱ་བྱིན་དང༌། ཚངས་པ་ལ་སོགས་པ་ལྷ་དཔག་ཏུ་མེད་པ་དང༌། བྱང་ཆུབ་སེམས་དཔའ་འཇམ་དཔལ་གཞོན་ནུ་ལ་སོགས་པའི་འཁོར་དཔག་ཏུ་མེད་པ་དག་དང༌།<line/>
ལྷ་དང༌། མི་དང༌། ལྷ་མ་ཡིན་དང་བཅས་པའི་འཇིག་རྟེན་རྗེས་སུ་ཡི་རང་སྟེ་བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །བཅོམ་ལྡན་འདས་མ་སྒྲོལ་<line/>
མའི་རྒྱུད་ལས་སྣ་ཚོགས་བསྟན་པ་ཞེས་བྱ་བ་རྫོགས་སོ།། །།རྒྱ་གར་གྱི་མཁན་པོ་དྷརྨ་ཤྲཱི་མི་ཏྲ་དང༌། ལོ་ཙྪ་བ་དགེ་སློང་ཆོས་ཀྱི་བཟང་པོས་<line/>
བསྒྱུར་བའོ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
