<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="92" index="27"/>
<offset page="391" line="20" col="8"/>
<range start="1" end="465"/>
<title>འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ། </title>
<section>རྒྱུད། </section>
<volume>ཕ</volume>
<status asof="31Jan2012">not checked</status>
</info>
<pageset>
<page index="1" id="197A">རྒྱ་གར་<line/>
སྐད་དུ། ཨཱཪྻ་ཨ་གོ་གྷ་པཱ་ཤ་ཀལྤ་རཱ་ཛ། བོད་སྐད་དུ། འཕགས་པ་དོན་ཡོད་པའི་ཞགས་པའི་ཆོ་གཞིབ་མོའི་རྒྱལ་པོ། བམ་པོ་དང་པོ། སངས་རྒྱས་དང༌། བྱང་ཆུབ་སེམས་<line/>
དཔའ་ཐམས་ཅད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་<line/>
</page>
<page index="2" id="197B">དུས་གཅིག་ན། བཅོམ་ལྡན་འདས་རི་བོ་པོ་ཊ་ལ་ན་སྤྱན་རས་གཟིགས་དབང་ཕྱུག་གི་ཕོ་བྲང་ཤིང་སཱ་ལ་དང༌། ཏ་མ་ལ་དང༌། ཙམ་པ་ཀ་དང༌། མྱ་ངན་འཚང་དང༌། ཨ་ཏི་མུགྟ་ཀ་སྣ་ཚོགས་མང་<line/>
པོས་ལེགས་པར་བརྒྱན་པ་ན་དགེ་སློང་གི་དགེ་འདུན་ཆེན་པོ་བརྒྱ་སྟོང་དང༌། བྱང་ཆུབ་སེམས་དཔའ་ས་ཡ་བྱེ་བ་བརྒྱ་སྟོང་ཕྲག་དགུ་བཅུ་རྩ་དགུ་དང་ཐབས་ཅིག་ཏུ་བཞུགས་ཏེ། གནས་གཙང་མའི་<line/>
རིས་ཀྱི་ལྷའི་བུ་བརྒྱ་སྟོང་ཕྲག་དུ་མས་ཡོངས་སུ་བསྐོར་ཅིང་མདུན་གྱིས་བལྟས་པ་ན་དབང་ཕྱུག་དང༌། དབང་ཕྱུག་ཆེན་པོ་དང༌། ཚངས་པ་དང༌། ལྷའི་བུ་རྣམས་ཀྱི་དབང་དུ་མཛད་ནས་ཆོས་སྟོན་<line/>
པར་མཛད་དོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་<line/>
པའི་ལྷ་ང་ས་ལ་བཙུགས་ཏེ་ཐལ་མོ་སྦྱར་བ་བཏུད་ནས་བཅོམ་ལྡན་འདས་ག་ལ་བ་དེ་ལོགས་སུ་འཛུམ་པའི་བཞིན་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་<line/>
གང་འདི་དོན་ཡོད་པའི་ཞགས་པའི་རྒྱལ་པོའི་སྙིང་པོ་ཞེས་བགྱི་པ་མཆིས་ཏེ། བདག་གིས་བསྐལ་པ་དགུ་བཅུ་རྩ་གཅིག་གི་སྔོན་ལོགས་སུ་འཇིག་རྟེན་གྱི་ཁམས་རྣམ་པར་བལྟ་བར་དེ་<line/>
བཞིན་གཤེགས་པ་འཇིག་རྟེན་དབང་ཕྱུག་རྒྱལ་པོ་ལ་མནོས་ནས་འདི་ལྟར་བདག་གིས་དབང་ཕྱུག་དང༌། དབང་ཕྱུག་ཆེན་པོ་ལ་སོགས་པའི་ལྷའི་བུ་རྣམས་དང༌། གནས་གཙང་མའི་<line/>
</page>
<page index="3" id="198A">༄༅། །ལྷའི་བུ་བརྒྱ་སྟོང་ཕྲག་མང་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་འཛིན་དུ་སྩལ་ནས་བདག་གིས་རྨོངས་པ་མ་མཆིས་པའི་ཡེ་ཤེས་བཀོད་པ་ལ་<line/>
སོགས་ཏེ་ཏིང་ངེ་འཛིན་བརྒྱ་སྟོང་ཕྲག་བཅུ་ཐོབ་པར་བགྱིས་ལགས་སོ། །བཅོམ་ལྡན་འདས། འདི་ལྟར་ཡང་ས་ཕྱོགས་གང་དུ་སྙིང་པོ་འདི་སྤྱོད་པའི་ས་ཕྱོགས་དེར་དབང་ཕྱུག་དང༌། དབང་<line/>
ཕྱུག་ཆེན་པོ་དང༌། ཚངས་པ་ལ་སོགས་པ་ལྷའི་བུ་ཁྲི་ཉིས་སྟོང་བསྲུང་བ་དང༌། བསྐྱབ་པ་དང༌། སྦ་པའི་སླད་དུ་གནས་པར་རིག་པར་བགྱི་ལགས་སོ། །བཅོམ་ལྡན་འདས། གང་ན་དོན་<line/>
ཡོད་པའི་ཕུན་སུམ་ཚོགས་པའི་སྙིང་པོ་འདི་སྤྱོད་པའི་ས་ཕྱོགས་དེ་མཆོད་རྟེན་དུ་ཡང་བཀུར་བར་འགྱུར་ལགས་སོ། །བཅོམ་ལྡན་འདས། སེམས་ཅན་དེ་དག་ནི། སངས་རྒྱས་བྱེ་བ་<line/>
ཁྲག་ཁྲིག་བརྒྱ་སྟོང་ཕྲག་དུ་མ་ལ་དགེ་བའི་རྩ་བ་བསྐྱེད་པར་འགྱུར་ལགས་སོ། །གང་ཞིག་དོན་ཡོད་པའི་ཞགས་པའི་སྙིང་པོ་འདི་མཉན་པར་བགྱིད་ན། བཅོམ་ལྡན་འདས་སྡིག་པ་<line/>
སྤྱོད་པའམ། སྡིག་པའི་ཆོས་ཀུན་ཏུ་སྤྱོད་པའམ། འཕགས་པ་ལ་སྐུར་བ་འདེབས་པའམ། དམ་པའི་ཆོས་སྤོང་བའམ། མནར་མེད་པར་གཞོལ་བའམ། སངས་རྒྱས་དང༌། བྱང་ཆུབ་<line/>
སེམས་དཔའ་དང༌། ཉན་ཐོས་དང༌། རང་སངས་རྒྱས་ཐམས་ཅད་སྤོང་བ་དེ་འགྱོད་པར་གྱུར་ཅིང༌། མ་འོངས་པ་ན་སྡོམ་པ་ཐོབ་པར་འགྱུར་ལགས་སོ། བཅོམ་ལྡན་འདས། རེ་ཞིག་དེ་<line/>
</page>
<page index="4" id="198B">ཉིད་ཀྱིས་ཞག་གཅིག་སྨྱུང་བ་བགྱིས་ཏེ། བཟླས་བརྗོད་བགྱིས་ན། ཚེ་འདི་ཉིད་ལ་ལས་དེ་རྣམ་པར་དག་པ་དང༌། གཏུགས་པ་དང༌། བསལ་བར་འགྱུར་རོ། །རིམས་ཉིན་གཅིག་པའམ། ཉིན་<line/>
གཉིས་པའམ། ཉིན་གསུམ་པའམ། ཉིན་བཞི་པའམ། དེ་བཞིན་དུ་རིམས་ཉིན་བདུན་པའམ། མིག་ནད་དམ། རྣ་བའི་ནད་དམ། སྣའི་ནད་དམ། སོའི་ནད་དམ། མཆུའི་ནད་དམ། ལྕེའི་<line/>
ནད་དམ། རྐན་གྱི་ནད་དམ། སྙིང་ནད་དམ། ལྟེ་ནད་དམ། ངོ་རྒྱབ་དང་རྐེད་པའི་ནད་དམ། ཡན་ལག་དང་ཉིང་ལག་གི་ནད་དམ། གཞང་འབྲུམ་མམ། ཕོ་བའི་ནད་དམ། ཚད་པའམ། ལག་པ་<line/>
དང་རྐང་པའི་ནད་དམ། སྣ་ནད་དམ། ཀླད་པའི་ནད་དམ། ཤ་བཀྲ་ཆེན་པོ་འམ། ཤ་གཟིག་གུའམ། མཛེའམ། རྐང་ཤུའམ། འབྲུམ་ཕུ་ཕྲ་མོའམ། ལྷོག་པའམ། མཚན་པར་རྡོལ་བའམ་<line/>
འབྲུམ་བུའམ། བརྗེད་བྱེད་དམ། བྱད་དམ། གཞན་གྱིས་བགྱིས་པའི་གསོད་པའམ། འཆིང་བའམ། རྡེག་པའམ། སྤྱོད་པའམ། བདེན་པ་མ་ལགས་པས་སྐུར་པ་འདེབས་པའམ། བཅོམ་<line/>
ལྡན་འདས། མདོར་ན་ལུས་ཀྱི་གདུང་བའམ། སེམས་ཀྱི་གདུང་བའམ། རྨི་ལམ་ངན་པའི་ལས་དེ་ཡོངས་སུ་གཏུགས་པར་འགྱུར་ན། སེམས་ཅན་དག་པ་ལྷག་པར་དད་པ་རྣམས་ཀྱི་ཡོངས་<line/>
སུ་བྱང་བར་གྱུར་བ་ལྟ་སྨོས་ཀྱང་ཅི་འཚལ། བཅོམ་ལྡན་འདས། གལ་ཏེ་འཁོར་བཞིའམ། རིགས་བཞི་ལས་གང་དག་སྒྱུ་དང༌། གཡོ་དག་གིས་དོན་ཡོད་པའི་ཞགས་པའི་སྙིང་པོ་འདི་ཉན་<line/>
</page>
<page index="5" id="199A">༄༅། །པར་བགྱིད། འཛིན་པར་བགྱིད། །འཆང་བར་བགྱིད། །ཀློག་པར་བགྱིད། །འབྲི་བར་བགྱིད། འབྲིར་འཇུག་པར་བགྱིད། ཀུན་ཆུབ་པར་བགྱིད། སེམས་ཅན་<line/>
གཞན་ལ་ཡང་སྒྲོག་པར་བགྱིད་ཅིང༌། ཐ་ན་དུད་འགྲོའི་སྐྱེ་གནས་སུ་གཏོགས་པ་རྣམས་ཀྱི་རྣ་ཁུང་དུ་གཏད་དེ་རྣ་བར་བཟླས་བརྗོད་བགྱིད་ལ་རྡོ་རྗེའི་ཚིག་འདི་རྣམས་སེམས་པར་<line/>
བགྱིད་དེ། སྐུར་བ་མ་མཆིས་པ་དང༌། གཟུགས་མ་མཆིས་པ་དང༌། རྣམ་པར་མི་རྟོག་པ་དང༌། ཀུན་ཏུ་འབྱུང་བ་མ་མཆིས་པ་དང༌། རིང་དུ་འགྲོ་བ་མ་མཆིས་པ་དང༌། བགྱིད་པ་མ་<line/>
མཆིས་པ་དང༌། གོས་པ་མ་མཆིས་པ་དང༌། སེམས་མཉམ་པ་ཉིད་དང་མ་བྲལ་བ་དང༌། ཕུང་པོ་ལྔ་དང་བྲལ་བ་སྟེ། རྣལ་འབྱོར་འདིས་སངས་རྒྱས་རྗེས་སུ་དྲན་པ་སྒོམ་པར་བགྱིད་ན།<line/>
དེ་ལ་ཕྱོགས་བཅུ་ནས་སངས་རྒྱས་སྟོང་ཞལ་སྟོན་པར་མཛད་པར་འགྱུར་ཞིང༌། ནོངས་པ་འཆགས་པར་འགྱུར་བ་ལ་སོགས་པ་རྒྱས་པར་སྦྱར་རོ། །གླེགས་བམ་དུ་བགྱིས་ཏེ་ཁྱིམ་དུ་<line/>
འཆང་བར་བགྱིད་དམ། རྗེ་དཔོན་གྱིས་སྐྲག་པས་བགྱིས་སམ། གཞན་གྱི་ངོར་རམ། བཞད་གད་ཙམ་གྱི་རྒྱུས་མཉན་པར་བགྱིད་ན། བཅོམ་ལྡན་འདས། མཁས་པས་འཕགས་པ་<line/>
སྤྱན་རས་གཟིགས་དབང་ཕྱུག་གི་མཐུས་དེ་དག་གི་རྣ་ཁུང་ཁུ་དུ་སྒྲ་དེ་གྲགས་པ་ལགས་པར་འཚལ་བར་བགྱིའོ། །བཅོམ་ལྡན་འདས། དཔེར་ན། སྐྱེས་བུ་འགའ་ཞིག་གིས་ཙནྡན་ནམ།<line/>
</page>
<page index="6" id="199B">ག་པུར་རམ། གླ་རྩི་ཞིག་ལ་ཁྲོས་སམ། ཡོངས་སུ་སྨད་དེ་རྡོ་ལ་བཏགས་ནས་བདག་ཉིད་ལ་བྱུགས་ན། ཙནྡན་ནམ། ག་པུར་རམ། གླ་རྩི་དེ་འདི་སྙམ་དུ་འདིས་བདག་ལ་ཁྲོས་སམ། ཡོངས་སུ་<line/>
སྨད་པས་དྲི་མནམ་པར་མི་བགྱིའོ་སྙམ་དུ་མི་སེམས་ཀྱི། གཞན་དུ་ན་དེ་ཉིད་ལ་དྲི་བདའ་བར་བགྱིད་ལགས་སོ། །བཅོམ་ལྡན་འདས། དེ་བཞིན་དུ་བདག་གི་དོན་ཡོད་པའི་ཞགས་པའི་སྙིང་པོ་འདི་<line/>
ཡང་གང་སུ་ཡང་རུང་བས་བཞད་གད་ཙམ་གྱི་ཞེས་བྱ་བ་རྒྱས་པར་སྦྱར་རོ། །བཅོམ་ལྡན་འདས། གཡོ་དང༌། སྒྱུས་མཆོད་པར་བགྱིད་ན་ཡང་དེ་ཉིད་སེམས་ཅན་དམུ་རྒོད་དེ་དག་གི་དགེ་བའི་རྒྱུར་འགྱུར་<line/>
ལགས་སོ། །གང་དང་གང་དུ་སྐྱེ་བར་འགྱུར་བར་ཚུལ་ཁྲིམས་དང༌། ཏིང་ངེ་འཛིན་དང༌། ཤེས་རབ་དང༌། བསོད་ནམས་ཀྱི་ཚོགས་ཀྱི་དྲི་དང་བྲལ་བར་མི་འགྱུར་ཏེ། ཚུལ་ཁྲིམས་ཀྱི་དྲི་བདའ་བར་<line/>
བགྱིད་པ་ལགས་སོ། །བཅོམ་ལྡན་འདས། གང་ཡང་རིགས་ཀྱི་བུ་ཕོའམ། རིགས་ཀྱི་བུ་མོའམ། དགེ་སློང་ཕའམ། དགེ་སློང་མའམ། དགེ་བསྙེན་ཕའམ། དགེ་བསྙེན་མའམ། དེ་ལས་གཞན་པའི་<line/>
སེམས་ཅན་སུ་ཡང་རུང་བས་དོན་ཡོད་པའི་ཞགས་པའི་སྙིང་པོའི་ཆེད་དུ་ཡར་གྱི་ངོའི་ཚེས་བརྒྱད་ལ་སྨྱུང་བ་བགྱིས་ཏེ་གཞན་མི་སྨྲ་བར་དོན་ཡོད་པའི་ཞགས་པའི་སྙིང་པོ་ལན་བདུན་བཟླས་བརྗོད་བགྱིད་ན་<line/>
བཅོམ་ལྡན་འདས། དེས་ཆ་འདི་ཉིད་ལ་ཕན་ཡོན་ཉི་ཤུ་རྩ་གཅིག་ཐོབ་པར་འགྱུར་ཏེ། ཉི་ཤུ་རྩ་གཅིག་གང་ཞེ་ན། འདི་ལྟ་སྟེ། དེའི་ལུས་ལ་ནད་རྣམས་འབྱུང་བར་མི་འགྱུར་རོ། །དེའི་ལུས་<line/>
</page>
<page index="7" id="200A">༄༅། །ལ་ལས་ཀྱི་དབང་གིས་ནད་རྣམས་བྱུང་ན་ཡང་མྱུར་དུ་ཞི་བར་འགྱུར་ཞིང་ལུས་མདངས་དང་ལྡན་པ་དང༌། ཡིད་དུ་མཆི་བར་འགྱུར་རོ། །སྐྱེ་བོ་མང་པོའི་སྙིང་དུ་སྡུག་པ་<line/>
དང༌། དབང་པོ་སྦས་པར་འགྱུར་རོ། །དེའི་དོན་རྣམས་འགྲུབ་པར་འགྱུར་རོ། །དེའི་དོན་གྲུབ་པ་ཡང་ཆོམ་རྐུན་གྱིས་མི་འཕྲོགས་ཏེ། ཞུགས་ཀྱིས་མི་ཚིག །ཆབ་ཀྱིས་མི་འཚལ། རྒྱལ་པོའི་<line/>
མཐུས་དབྲོག་པར་རྔོ་མི་ཐོགས་པར་འགྱུར་རོ། །དེའི་ལས་ཀྱི་མཐའ་རྣམས་རྒྱས་པར་འགྱུར་ཏེ། སེར་བས་མ་ལགས་སོ། །ཆབ་ཀྱི་འཇིགས་པར་འབྱུང་བར་མི་འགྱུར་ཏེ། རླུང་དང་ཆར་གྱི་འཇིགས་<line/>
པ་མ་ལགས་སོ། །དོན་ཡོད་པའི་ཞགས་པའི་སྙིང་པོ་ཐལ་བ་དང༌། ཆུ་ལ་ལན་བདུན་བཟླས་བརྗོད་བགྱིས་ནས་ཞིང་གི་ཕྱོགས་མཚམས་དང་སྟེང་འོག་ཏུ་བཅིང་བ་བགྱིས་ན། གནོད་པ་ཐམས་<line/>
ཅད་ཉེ་བར་ཞི་བར་འགྱུར་རོ། །གཟི་བརྗིད་དང་མདངས་དབྲོག་པར་རྔོ་མི་ཐོགས་པར་འགྱུར་ཞིང་སེམས་ཅན་ཐམས་ཅད་ཀྱི་སྙིང་དུ་སྡུག་པ་དང༌། ཡིད་དུ་འཐད་པར་འགྱུར་རོ། །དེ་ལ་དགྲའི་<line/>
འཇིགས་པ་འབྱུང་བར་མི་འགྱུར་རོ། །དེ་ལ་དགྲའི་འཇིགས་པ་བྱུང་ཡང་མྱུར་དུ་ཞི་བར་འགྱུར་རོ། །དེ་ལ་མི་མ་ལགས་པའི་འཇིགས་པ་འབྱུང་བར་མི་འགྱུར་རོ། །བྱད་ཀྱི་འཇིགས་པ་<line/>
མ་ལགས། མཁའ་འགྲོ་མའི་འཇིགས་པ་མ་ལགས་ཏེ། དེ་ལ་ཉོན་མོངས་པ་དང༌། ཉེ་བའི་ཉོན་མོངས་པ་དྲག་པོ་འབྱུང་བར་མི་འགྱུར་རོ། །མེ་དང༌། མཚོན་དང༌། དུག་གིས་འགུམ་པར་མི་<line/>
</page>
<page index="8" id="200B">འགྱུར་རོ། །དེ་ལ་ཡང་ལྷ་རྣམས་ཀྱིས་རྟག་ཏུ་རྒྱུན་མི་འཆད་པར་སྲུང་བ་དང༌། སྐྱོབ་པ་དང༌། སྦེད་པའི་ཕྱིར་གནས་པར་འགྱུར་རོ། །གང་དང་གང་དུ་སྐྱེ་བར་འགྱུར་བར་བྱམས་པ་དང༌། སྙིང་རྗེ་དང་<line/>
དགའ་བ་དང༌། བཏང་སྙོམས་དང་འབྲལ་བར་མི་འགྱུར་ཏེ། དེ་ལ་ཕན་ཡོན་ཉི་ཤུ་རྩ་གཅིག་པོ་འདི་དག་འཐོབ་པར་འགྱུར་ལགས་སོ། །གཞན་ཡང་ཆོས་བརྒྱད་འཐོབ་པར་འགྱུར་ཏེ། བརྒྱད་<line/>
གང་ཞེ་ན། འགུམ་པའི་དུས་སུ་འཕགས་པ་སྤྱན་རས་གཟིགས་དབང་ཕྱུག་དགེ་སློང་གི་གཟུགས་སུ་མངོན་སུམ་དུ་ཞལ་སྟོན་པར་འགྱུར་རོ། །བདེ་བར་འཆི་བའི་དུས་བགྱིད་པར་འགྱུར་རོ། །<line/>
ལྟ་བ་འཁྲུལ་པར་མི་འགྱུར་རོ། །ལག་པ་མི་གཡོབ་པ་དང༌། རྐང་པ་མི་གཡོབ་པ་དང༌། བཤང་གཅི་མ་མཆིས་པ་དང༌། ཁྲིའི་སྟེང་དུ་འཆི་བའི་དུས་བགྱིད་པར་འགྱུར་རོ། །དྲན་པ་ཤིན་ཏུ་ཉེ་<line/>
བར་གནས་པར་འགྱུར་རོ། །ཁ་བུབ་ཏུ་འཆི་བའི་དུས་བགྱིད་པར་མི་འགྱུར་རོ། །འགུམ་པའི་དུས་ན་ཡང་སྤོབས་པ་མི་བས་པར་འགྱུར་རོ། །དེ་ཡང་སངས་རྒྱས་ཀྱི་ཞིང་གང་དུ་སྨོན་པ་དེར་སྐྱེ་བར་<line/>
འགྱུར་ཞིང་དགེ་བའི་བཤེས་གཉེན་དང་ཡང་འབྲལ་བར་མི་འགྱུར་རོ། །ཉིན་གཅིག་བཞིན་དུ་དུས་གསུམ་ལན་གསུམ་བཟླས་བརྗོད་བགྱིའོ། །ཆང་དང༌། ཤ་དང༌། ཀུན་དོང་དང༌། ཀེའུ་དང༌།<line/>
སྒོག་སྐྱ་དང་འདྲེས་པ་དང༌། ལྷག་རོལ་དང༌། འདི་རྣམས་ཁྱད་པར་དུ་དོན་དུ་གཉེར་བས་སྦང་བར་བགྱིའོ། །དོན་ཡོད་པའི་ཞགས་པའི་སྙིང་པོའི་ཆོས་ཀྱི་རྣམ་གྲངས་འདི་ཡང་སེམས་ཅན་རྣམས་ལ་<line/>
</page>
<page index="9" id="201A">༄༅། །མཐུ་མཆིས་པ་དང༌། མཐུ་མ་མཆིས་པར་འཚལ་བར་བགྱིས་ནས་བསྒྲག་པར་བགྱིའོ། །སློབ་དཔོན་གྱི་དཔེ་མཁྱུད་མི་བགྱིའོ། །འདི་ལྟར་དྲི་མ་དང་བྲལ་ཞིང་ཕྲག་<line/>
དོག་དང་སེར་སྣ་སྤངས་པ་ནི། བྱང་ཆུབ་སེམས་དཔའ་རྣམས་ལགས་ཏེ། སེམས་ཅན་རྣམས་ཀྱི་དོན་བགྱི་བའི་སླད་དུ་སངས་རྒྱས་ཀྱི་བྱང་ཆུབ་འཐོབ་པར་འགྱུར་བས་བྱང་ཆུབ་སེམས་དཔའ་<line/>
རྣམས་ཀྱི་ཚོགས་ཀྱི་ནང་དུ་གཏོགས་སོ། །བྱང་ཆུབ་ཅེས་བགྱི་བ་ནི། ཤེས་རབ་ལགས། སེམས་དཔའ་ཞེས་བགྱི་བ་ནི། ཐབས་ལགས་ཏེ། ཆོས་འདི་གཉིས་སེམས་ཅན་རྣམས་ཀྱི་<line/>
དོན་གྱི་སླད་ཁོ་ནས་ཐོབ་པ་ལགས་སོ། །གལ་ཏེ་བཅོམ་ལྡན་འདས་ཀྱིས་བདག་ལ་རྗེས་སུ་གནང་ན། འདི་ལྟར་བདག་གིས་སྙིང་པོ་འདི་དེ་བཞིན་གཤེགས་པའི་སྤྱན་སྔར་འཁོར་<line/>
བཞི་རྣམས་དང༌། གཞན་སྡིག་པ་སྤྱོད་པ་རྣམས་ཀྱི་དོན་དང༌། སྨན་པ་དང༌། བདེ་སླད་དུ་བསྒྲག་པར་བགྱིའོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་འཕགས་པ་<line/>
སྤྱན་རས་གཟིགས་དབང་ཕྱུག་ལ་འདི་སྐད་ཅེས་བཀའ་སྩལ་ཏོ། །སེམས་ཅན་དག་པ། དེའི་དུས་ལ་བབ་པར་ཤེས་ན་སྨྲོས་ཤིག །དེ་བཞིན་གཤེགས་པས་རྗེས་སུ་ཡི་རང་བར་<line/>
མཛད་ཟིན་ཏེ། ཕྱི་མའི་ཚེ་ཕྱི་མའི་དུས་ན་བྱང་ཆུབ་སེམས་དཔའ་ཐེག་པ་ཅན་རྣམས་ལ་ཕའི་བྱ་བ་བྱེད་པར་འགྱུར་རོ། །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་<line/>
</page>
<page index="10" id="201B">དབང་ཕྱུག་མིག་མི་འཛུམ་པར་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བྱང་ཆུབ་སེམས་དཔའ་ཐམས་ཅད་ཀྱིས་ཕྱག་བགྱིས་པ། རྣམ་པར་གྲོལ་བའི་དཀྱིལ་འཁོར་<line/>
སྐྱེ་བོ་མང་པོ་ལ་སྨན་པ་དང༌། སྐྱེ་བོ་མང་པོ་ལ་བདེ་བ་དང༌། འཇིག་རྟེན་ལ་ཐུགས་བརྩེ་བ་དང༌། སྐྱེ་བོའི་ཚོགས་ཆེན་པོའི་དོན་དུ་བདག་ལ་གསན་དུ་གསོལ། དུས་གསུམ་དུ་གཤེགས་ཤིང་<line/>
བཞུགས་པའི་སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །རང་སངས་རྒྱས་དང༌། འཕགས་པ་ཉན་ཐོས་ཀྱི་དགེ་འདུན་འདས་པ་དང༌། མ་བྱོན་པ་དང༌། ད་ལྟར་བྱུང་<line/>
བ་ཐམས་ཅད་ལ་ཕྱག་འཚལ་ལོ། །ཡང་དག་པར་སོང་བ་རྣམས་དང༌། ཡང་དག་པར་ཞུགས་པ་རྣམས་ལ་ཕྱག་འཚལ་ལོ། །ཤཱ་ར་དྭ་ཏིའི་བུ་ལ་ཕྱག་འཚལ་ལོ། །བྱམས་པ་ལ་སོགས་ཏེ་བྱང་<line/>
ཆུབ་སེམས་དཔའ་སེམས་དཔའ་ཆེན་པོ་ཐམས་ཅད་ལ་ཕྱག་འཚལ་ལོ། །འཕགས་པ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་ལ་ཕྱག་<line/>
འཚལ་ལོ། །དཀོན་མཆོག་གསུམ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །<line/>
ཏདྱ་ཐཱ། ཨོཾ་ཙ་ར་ཙེ་ར། ཙི་རི་ཙི་རི། ཙུ་རུ་ཙུ་རུ། ཨེ་ཧྱེ་ཧི་མ་ཧཱ་ཀ་རུ་ཎི་ཀ། ཙི་རི་ཙི་རི། མི་རི་མི་རི། ཙུ་རུ་ཙུ་རུ། མ་ཧཱ་ཀཱ་རུ་ཎི་ཀཱ་ཡ། སི་རི་སི་རི། ཙི་རི་ཙི་རི། པི་རི་པི་རི། བི་རི་བི་རི། མ་ཧཱ་པདྨ་ཧ་སྟེ།<line/>
</page>
<page index="11" id="202A">༄༅། །ཀ་ལ་ཀ་ལ། ཀི་ལི་ཀི་ལི། ཀུ་ལུ་ཀུ་ལུ། མ་ཧཱ་ཤུདྷི་སཏྭ། བུདྷྱ་བུདྷྱ། དྷཱ་བ་དྷཱ་བ། ཀ་ཎ་ཀ་ཎ། ཀི་ཎི་ཀི་ཎི། ཀུ་ཎུ་ཀུ་ཎུ། པ་ར་མ་ཤུདྡྷ་སཏྭ། ཀ་ར་ཀ་ར། ཀི་<line/>
རི་ཀི་རི། ཀུ་རུ་ཀུ་རུ། མ་ཧཱ་སྠཱ་མ་པྲཔྟ། ཙ་ལ་ཙ་ལ། སཉྩ་ལ་སཉྩ་ལ། བི་ཙ་ལ་བི་ཙ་ལ། ཨེ་ཊ་ཊ་ཨེ་ཊ་ཊ། བྷ་ར་བྷ་ར། བྷི་རི་བྷི་རི། བྷུ་རུ་བྷུ་རུ། ཨེ་ཧྱེ་ཧི་མ་ཧཱ་ཀཱ་རུ་ཎི་ཀ །མ་ཧཱ་<line/>
པ་ཤུ་པ་ཏི་བེ་ཤ་དྷ་ར། དྷ་ར་དྷ་ར། ས་ར་ས་ར། ཙ་ར་ཙ་ར། ཧ་ར་ཧ་ར། ཧ་ཧཱ་ཧ་ཧཱ། ཧི་ཧཱི་ཧི་ཧཱི། ཧུ་ཧཱུ་ཧུ་ཧཱུ། ཨོཾ་ཀཱ་ར་པྲཧྨ་བེ་ཤ་དྷ་ར། དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཏ་ར་ཏ་ར། ས་<line/>
ར་ས་ར། པ་ར་པ་ར། ཙ་ར་ཙ་ར། རསྨི་ཤ་ཧ་ས་ཧ་སྲ་པྲ་ཏི་མཎྜི་ཏ། ཤ་རཱི་རཱ་ཡ། ཛྭ་ལ་ཛྭ་ལ། ཏ་བ་ཏ་པ། བྷ་ག་ཝ་ན། སོ་མ་ཨཱ་དིཧྱ། ཡ་མ། བ་རུ་ཎ། ཀུ་བེ་ར། བྲཧྨེ་ནྡྲ་རི་ཥི་དེ་བ་ག་ཎ།<line/>
ཨེ་བྷྱ་རྩི་ཏ་ཙ་ར་ཎ། སུ་རུ་སུ་རུ། ཙུ་རུ་ཙུ་རུ། མུ་རུ་མུ་རུ། པུ་རུ་པུ་རུ། ས་ནད་ཀུ་མཱ་ར། རུ་དྲ། བཱ་ས་བ། བིཥྞུ་དྷ་ན་དེ། དེ་བ་རི་ཥི་ནཱ་ཡ་ཀ། བ་ཧུ་བི་བི་དྷ། བེ་ཤ་དྷ་ར། དྷ་ར་དྷ་ར། དྷི་རི་དྷི་རི།<line/>
དྷུ་རུ་དྷུ་རུ། ཐ་ར་ཐ་ར། གྷ་ར་གྷ་ར། ཡ་ར་ཡ་ར། ལ་ར་ལ་ར། ཧ་ར་ཧ་ར། མ་ར་མ་ར། པ་ར་པ་ར། བ་ར་བ་ར། བ་ར་དཱ་ཡ་ཀ། ས་མནྟ་ཨ་ཝ་ལོ་ཀི་ཏ། བི་ལོ་ཀི་ཏ། ལོ་ཀེ་ཤྭ་ར། མ་ཧཱ་<line/>
ཤྭ་ར། མུ་ཧུ་མུ་ཧུ། མུ་རུ་མུ་རུ། མུ་ཡ་མུ་ཡ། མུཉྩ་མུཉྩ། བཅོམ་ལྡན་འདས། འཕགས་པ་སྤྱན་རས་གཟིགས་དབང་ཕྱུག་གི་དཔལ་ས་གསུམ་གྱི་ལྷ་རྣམས་བདག་དང༌། སེམས་<line/>
</page>
<page index="12" id="202B">ཅན་ཐམས་ཅད་འཇིགས་པ་ཐམས་ཅད་དང༌། གནོད་པ་ཐམས་ཅད་དང༌། འཚེ་བ་ཐམས་ཅད་དང༌། གདོན་ཐམས་ཅད་ལས་སྲུངས་ཤིག །སྲུངས་ཤིག །བསད་པ་དང༌། བཅིང་བ་དང༌།<line/>
བརྡེག་པ་དང༌། བསྡིགས་པ་དང༌། རྒྱལ་པོ་དང༌། ཆོམ་པོ་དང༌། རྐུན་པོ་དང༌། མེ་དང༌། ཆུ་དང༌། དུག་དང༌། མཚོན་ལས་ཡོངས་སུ་ཐར་པར་མཛད་པ། ཀ་ཎ་ཀ་ཎ། ཀི་ཎི་ཀི་ཎི། ཀུ་ཎུ་ཀུ་ཎུ། ཙ་ར་<line/>
ཙ་ར༑ ཨིནྡྲི་ཡ། བ་ལ་བོ་དྷྱཾ་ག །ཙ་དུར་ཨཱཪྻ་སཏྱ་སཾ་པྲ་ཀཱ་ཤ་ཀ །ཏ་པ་ཏ་པ། ད་མ་ད་མ། ས་མ་ས་མ། མ་ས་མ་ས། མ་ཧཱ་ཏ་མོ། ཨོཾ་དྷ་ཀཱ་ར། བི་དྷ་མ་ན་ཥ་ཊ་པཱ་ར་མི་ཏཱ་པ་རི་པཱུ་ར་ཀ །མི་<line/>
ལི་མི་ལི། ཊ་ཊ་ཊ་ཊ། ཋ་ཋ་ཊྷ་ཋ། ཊི་ཊི་ཊི་ཊི། ཊུ་ཊུ་ཊུ་ཊུ། ཨེ་ནེ་ཡཙརྨ་ཀྲ་ཏི་པ་རི་ཀ་ཎ། ཨེ་ཧྱེ་ཏི། ཨི་ཤྭ་ར། མ་ཧེ་ཤྭ་ར། མ་ཧཱ་བྷུ་ཏ་ག་ཎ་སཾ་བྷཉྫ་ཀ །ཀུ་རུ་ཀུ་རུ། པ་ར་པ་ར། ཀ་ར་ཀ་ར།<line/>
ཀ་ཊ་ཀ་ཊ། མ་ཊ་མ་ཊ། བི་ཤུདྡྷ། བི་ཥ་ཡ། བཱ་སི་ན་མ་ཧཱ་ཀ་རུ་ཎི་ཀ། ཤྭེ་ཏ་ཡ་ཛྙོ་པ་བཱི་ཏ། རཏྣ་མུ་ཀུ་ཊ། མཱ་ལཱ་དྷ་ར། སརྦྦ་ཛྙཱ་ཤི་ར། སྲི་ཀྲྀ་ཏ་མུ་ཀུ་ཊ། མཱ་ལཱ་དྷ་ར། མ་ཧཾ་བྷུ་ཏ། ཀ་མ་ལ་<line/>
ཨ་ལཾ་ཀྲྀ་ཏ་ཀ་ར་དྷ་རཱ་ཡ། དྷྱ་ན་ས་མཱ་དྷི། བི་མོ་ཀཥ། ཨཱ་པྲ་ཀཾ་བྱ། བ་ཧུ་སཏྭ་སནད་ཧི་པ་རི་པཱ་ཙ་ཀ །མ་ཧཱ་ཀཱ་རུ་ཎྀ་ཀ། སརྦ་ཀརྨ་ཨཱ་ཝ་ར་ཎ་བི་ཤོ་དྷ་ཀ་སརྦྦ་བྱཱ་དྷི་པ་རོ་མོ་ཙ་ཀ། སརྦྦ་ཨཱ་ཤཱ་<line/>
པ་རི་པཱུ་ར་ཀ། སརྦྦ་སཏྭ་ས་མཱ་ཤཱ་ས་ན་ཀ་ར། ན་མོ་སྟུ་ཏེ་སྭཱ་ཧཱ། བཀླགས་པས་ལས་ཐམས་ཅད་འགྲུབ་པར་འགྱུར་རོ། །དུས་གསུམ་དུ་བཟླས་བརྗོད་བགྱིས་ན། མཚམས་མེད་པ་ལྔ་འབྱང་<line/>
</page>
<page index="13" id="203A">༄༅། །བར་འགྱུར་ཞིང་ལས་ཀྱི་སྒྲིབ་པ་ཐམས་ཅད་ཀྱང་ཡོངས་སུ་དག་པར་འགྱུར་རོ། །མཚམས་གཅད་པ་ལ་ནི། ཨ་ག་རུའི་བདུག་པའམ། ཐལ་བའམ། ཆབ་<line/>
བམ༑ ཡུངས་ཀར་དང༌། སེང་ལྡེང་གི་ཕུར་བུ་ལ་སོགས་པས་སོ། །རིམས་ཐམས་ཅད་ལ་ནི། སྐུད་པས་སོ། །ནད་ཐམས་ཅད་ལ་ནི། མར་རམ། འབྲུ་མར་རམ། ཆབ་ལ་བཟླས་བརྗོད་<line/>
བགྱིས་ཏེ་གཏོར་བར་བགྱིའོ། །བྱད་དགྲོལ་བ་ལ་ནི་མཚོན་གྱིས་སོ། །ལྟོན་བ་ལ་ནི། སྲུང་བའི་སྐུད་པས་སོ། །དུག་གསད་པ་ལ་ནི། སའམ་ཆབ་ཀྱིས་སོ། །མིག་ནད་ལ་ནི། སྐུད་<line/>
པ་དཀར་པོས་རྣ་བ་ལ་གདགས་པར་བགྱིའོ། །སོ་ན་བ་ལ་ནི། ཤིང་ཀཱ་ར་བཱི་རའི་སོ་ཤིང་གིས་སོ། །མཚམས་གཅད་པ་ནི། ཚོན་སྣ་ལྔའི་སྐུད་པ་ལ་ལན་ཉི་ཤུ་རྩ་གཅིག་བཟླས་<line/>
བརྗོད་བགྱིས་ཏེ་སེང་ལྡེང་གི་ཕུར་བུ་བཞི་ལ་བཅིངས་ནས་ཕྱོགས་བཞིར་གཟུགས་པར་བགྱིས་ན། མཚམས་ཆེན་པོ་བཅིངས་པར་འགྱུར་རོ། །ཐམས་ཅད་སྲུང་བ་ལ་ནི།<line/>
སྐུད་པའམ། ཆབ་བམ། ཐལ་བས་སོ། །གདོན་ཐམས་ཅད་ལ་ནི། ཚོན་སྣ་ལྔའི་སྐུད་པས་སོ། །རིམས་ཐམས་ཅད་ལ་ནི། སྐུད་པ་དཀར་པོས་སོ། །གཡན་པ་དང༌། ཁྱི་རྔོ་དང༌།<line/>
ལྷོག་པ་དང༌། མགྲིན་པ་འགགས་པ་ཐམས་ཅད་ལ་ནི། སྦྲང་རྩི་དང༌། པི་པི་ལིང་བསྲེས་པས་སོ། །མིག་ནད་ལ་ནི། དྲི་ཆུ་དང༌། ཤིང་པ་ལ་ཤའི་ཆུའམ། ཤིང་མངར་གྱི་ཆུས་སོ། །<line/>
</page>
<page index="14" id="203B">རྣ་བའི་ནད་ལ་ནི། འབྲུ་མར་གྱིས་སོ། །འཐབ་པ་དང༌། འཐབ་མོ་དང༌། རྩོད་པ་འགྱེད་པ་དང༌། སྐུར་པ་འདེབས་པ་ཐམས་ཅད་ལ་ནི། ཆབ་ལ་བཟླས་བརྗོད་བགྱིས་ཏེ་ཁ་བ་ཤལ་བར་བགྱིའོ། །<line/>
དཔུང་དང༌། ཡུལ་དང༌། རྒྱལ་སྲིད་དང༌། ཡུལ་འཁོར་རྣམས་སྲུང་བ་ལ་ནི། བུམ་བ་གང་བ་བཞག་ལ་གོས་གཙང་མ་བགོས་པས་མཆོད་པ་རྒྱ་ཆེན་པོ་བགྱིས་ནས་བཀླགས་པར་བགྱིས་ན་<line/>
ཞི་བ་ཆེན་པོར་འགྱུར་རོ། །དེས་ཡང་ཆབ་ཀྱིས་གཏོར་བར་བགྱིས་ཏེ། སེམས་ཅན་ཐམས་ཅད་ལ་སྲུང་བ་བགྱིས་པར་འགྱུར་རོ། །ཡམས་ཀྱི་ནད་དང༌། གནོད་པ་དང༌། འཚེ་བ་ཐམས་<line/>
ཅད་ཞི་བར་བགྱིད་པ་དང༌། གླགས་ལྟ་བ་རྣམས་ལ་ནི། ཙནྡན་ལ་ལན་ཉི་ཤུ་རྩ་གཅིག་བཟླས་བརྗོད་བགྱིས་ཏེ་སྙིང་གར་བྱུག་པར་བགྱིའོ། །མཚམས་མ་མཆིས་པའི་ལས་ཐམས་ཅད་པས་<line/>
པར་བགྱི་བ་ནི། རྟག་ཏུ་བཟླས་བརྗོད་ཀྱིས་སོ། །ཁྱིམ་སྲུང་བ་ལ་ནི། པདྨའི་སྦྱིན་སྲེག་གིས་སོ། །སེམས་ཅན་ཐམས་ཅད་བསྐྱང་བ་དང༌། འབྱུང་པོའི་འཇིགས་པ་དང༌། གདོན་ཐམས་ཅད་<line/>
ལས་སྲུང་བ་ལ་ནི། ཙནྡན་གྱི་སྦྱིན་སྲེག་གིས་སོ། །ཛ་ཡ་དང༌། བི་ཛ་ཡ་དང༌། ན་ཀུ་ལི་དང༌། གནྡྷ་ན་གུ་ལི་དང༌། བ་རུ་ནི་དང༌། ཙེ་དྲ་བ་རུ་ཎི་དང༌། ཨ་བྷ་ཡ་བ་ནི་དང༌། ཨིནྡྲ་བ་ནི་དང༌།<line/>
གནྡྷ་པི་ཡང་ཀུ་དང༌། རྒྱ་སྤོས་དང༌། ཙ་ཀྲ་དང༌། མ་ཧཱ་ཙ་ཀྲ་དང༌། བིཥྞུ་ཀྲཱནྟ་དང༌། སོ་མར་ཛི་དང༌། སུ་ན་ནད་རྣམས་ལ་ལན་བརྒྱ་རྩ་བརྒྱད་བཟླས་བརྗོད་བགྱིས་ཏེ་ནོར་བུར་བགྱིས་ནས་སྤྱི་<line/>
</page>
<page index="15" id="204A">༄༅། །བོའམ། དཔུང་པ་ལ་བཏགས་པས་བསྲེལ་བར་བགྱིའོ། །ཁྱེའུ་རྣམས་ལ་ནི། མགུལ་བར་རོ། །བུ་མོ་རྣམས་ལ་ནི། སྟ་ཟུར་ནས་ཏེ། དཔལ་དང་ལྡན་པར་བགྱིད་<line/>
པ་དང༌། བཀྲ་མི་ཤིས་པ་རབ་ཏུ་ཞི་བར་བགྱིད་པའི་ནོར་བུ་འདི་བསྲེལ་ན། ཐམས་ཅད་ལས་སྲུང་བ་བགྱིས་པར་འགྱུར་རོ། །དུག་དང་མེས་མི་ཚུགས་ལགས་སོ། །དུག་གིས་གནོད་པ་སྐྱེ་<line/>
བར་མི་འགྱུར་རོ། །སྐྱེས་ན་ཡང་གནོད་པ་སྐྱེད་པར་མི་བགྱིད་ཅིང་མྱུར་དུ་ཞི་བར་འགྱུར་རོ། །གདོན་རྣམས་ཞི་བར་འགྱུར་རོ། །རླུང་དང༌། འབྲུག་དང༌། སེར་བ་གཅད་པ་དང༌། ཆབ་ཀྱི་རྒྱུན་<line/>
དང༌། སེར་བ་ཟློག་པ་ལ་ནི། ཤིང་ཀཱ་ར་བཱི་རའི་ལྕུག་མས་ཏེ། ལས་ཐམས་ཅད་བགྱིད་པ། འཕགས་པ་སྤྱན་རས་གཟིགས་དབང་ཕྱུག་གི་སྙིང་པོ། གྲུབ་པ་དམ་པ་མ་བསྒྲུབས་པར་<line/>
ལས་འདི་རྣམས་བགྱིད་པར་འགྱུར་ལགས་སོ། །དེ་ནས་སྒྲུབ་པར་འཚལ་ན། ཐང་སྐུའི་ཆོ་ག་ནི། རས་ལ་ལྷག་མ་མ་ཡིན་པའི་ཚོན་རྩིས་སངས་རྒྱས་དང༌། འཕགས་པ་སྤྱན་རས་<line/>
གཟིགས་དབང་ཕྱུག་གི་གཟུགས་བརྙན་རལ་པའི་ཐོར་ཚུགས་དང༌། ཨེ་ན་ཡའི་པགས་པ་དང༌། ཕྱུགས་བདག་གི་ཆ་ལུགས་འཆང་བ། རྒྱན་ཐམས་ཅད་ཀྱིས་བརྒྱན་པ་བྲི་བར་<line/>
བགྱི་སྟེ། རི་མོ་མཁན་གསོ་སྦྱོང་ཅན་འབྲིར་སྩལ་བར་བགྱིའོ། །དེ་ནས་སྒྲུབ་པ་པོ་སྐུ་གཟུགས་དེའི་སྤྱན་སྔར་བའི་ལྕི་བའི་དཀྱིལ་འཁོར་བགྱིས་ཏེ་མེ་ཏོག་དཀར་པོའི་སིལ་མ་བཀྲམ་<line/>
</page>
<page index="16" id="204B">ལ་སྤོས་ཀྱིས་བཀང་བའི་སྣོད་བརྒྱད་<span class="conversion-problem" title="116: Found an illegal character, 'g', with ordinal (in decimal) 103.">g</span>ཞག་པར་བགྱིའོ། །སྣ་བརྒྱད་པའམ། དྲུག་ཅུ་རྩ་བཞི་པའམ། གཞན་ཡང་ལྷ་བཤོས་ཤ་དང་ཁྲག་དང་མ་འདྲེས་པ་བཤམས་ཤིང་དྲངས་ལ་ཨ་ག་<line/>
རུའི་བདུགས་པས་བདུགས་ཏེ་ལན་སྟོང་རྩ་བརྒྱད་བཟླས་བརྗོད་བགྱིའོ། །ཉིན་ཞག་གཅིག་གམ། ཉིན་ཞག་གསུམ་དུ་སྨྱུང་བ་བགྱིས་ནས་ཟས་དཀར་གསུམ་འཚལ་ཏེ་དུས་གསུམ་དུ་ཁྲུས་<line/>
བགྱིས་ནས་གོས་གཙང་མ་བགོས་ན། འཕགས་པ་སྤྱན་རས་གཟིགས་དབང་ཕྱུག་བདག་ཉིད་མཆིས་ནས་བསམ་པ་ཐམས་ཅད་ཡོངས་སུ་རྫོགས་པར་བགྱིད་དོ། །ལྡོང་རོས་སམ། མིག་<line/>
སྨན་ལ་བཟླས་བརྗོད་བགྱིས་ཏེ་མིག་ལ་བསྐུས་ན། དེ་ནས་མི་གདའ་བར་གྱུར་ནས་ནམ་མཁའ་ལ་མཆི་བར་འགྱུར་ཞིང་དོན་ཡོད་པའི་ཡེ་ཤེས་བཀོད་པ་ཞེས་བགྱི་བའི་ཏིང་ངེ་འཛིན་འཐོབ་པར་<line/>
འགྱུར་ཏེ། ཅི་འཚལ་བདེ་བགྱིད་པར་འགྱུར་རོ། །དེ་ནས་འགྲུབ་པའོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་<line/>
དང༌། གནས་གཙང་མའི་རིས་ཀྱི་ལྷའི་བུ་དེ་དག་དང༌། མི་མཛེད་ཀྱི་བདག་པོ་ཚངས་པ་དང༌། དབང་ཕྱུག་དང༌། དབང་ཕྱུག་ཆེན་པོའི་ལྷའི་བུ་རྣམས་ཡི་རང་སྟེ་བཅོམ་ལྡན་འདས་ཀྱིས་གསུངས་<line/>
པ་ལ་མངོན་པར་བསྟོད་དོ། །དོན་ཡོད་པའི་ཞགས་པ་རྫོགས་སོ།། །།དེ་བཞིན་གཤེགས་པ་རྒྱ་མཚོ་རབ་འབྱམས་ཐམས་ཅད་ལ་ཕྱག་འཚལ་ལོ། །དེ་ནས་བྱང་ཆུབ་སེམས་དཔའ་<line/>
</page>
<page index="17" id="205A">༄༅། །སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་<line/>
ལ་བཙུགས་ཏེ་ཉི་མའི་འོད་ལྟར་འོད་ཟེར་སྟོང་འཕྲོ་ཞིང་འོད་ཟེར་སྣ་ཚོགས་པ་འགྱེད་པའི་ལུས་ཀྱིས་བཅོམ་ལྡན་འདས་གང་ན་བ་དེ་ལོགས་སུ་ཐལ་མོ་སྦྱར་བ་བཏུད་དེ་ཞལ་གྱི་དཀྱིལ་འཁོར་རྒྱས་<line/>
ཤིང་རྫོགས་ལ་ཞི་བ། བཞིན་འཛུམ་པའི་བཞིན་གྱིས་བྱམས་པ་དང༌། སྙིང་རྗེ་ཆེན་པོའི་མཐུ་ཡིད་ལ་བྱེད་པས་རིགས་བཞིའི་འཇིག་རྟེན་ལ་ཕན་པ་དང༌། སྙིང་བརྩེ་བས་དོན་<line/>
ཐམས་ཅད་གྲུབ་པར་རིག་སྔགས་འཆང་རྣམས་ཀྱིས་བླ་ན་མེད་པའི་དེ་ཁོ་ན་ཉིད་གྲུབ་པ། མཆོག་སྦྱིན་པ་ཐོབ་པར་བྱ་བའི་ཕྱིར་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །<line/>
བཅོམ་ལྡན་འདས། བདག་ལ་དོན་ཡོད་པའི་རྒྱལ་པོའི་ཆོ་ག་ཞིབ་མོའི་རྒྱལ་པོ་ཆེན་པོའི་སྙིང་པོ་འདི་མཆིས་ཏེ། འདི་པདྨ་རྒྱ་ཆེན་པོའི་དཀྱིལ་འཁོར་དེ་ཁོ་ན་ཉིད་ཆེན་པོའི་སྙིང་པོར་<line/>
འཕགས་པ། སྙིང་པོར་གྱུར་པ། དེ་ཁོ་ན་ཉིད་སྒྲུབ་པ། པདྨ་དམ་པ། དཀྱིལ་འཁོར་ཆེན་པོ་འདི་ཕྱག་རྒྱ་དང༌། གསང་སྔགས་དང༌། སྙིང་པོ་རིམ་པར་ཕྱེ་བ། གསང་བ་དམ་པ་རྣམ་<line/>
པར་གྲོལ་བའི་དཀྱིལ་འཁོར། དམ་ཚིག་དང་སྒྲུབ་པ་གསང་བ་འདི་བཅོམ་ལྡན་འདས་ཀྱི་སྤྱན་སྔར་བསྒྲག་པར་བགྱིའོ། །ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་<line/>
</page>
<page index="18" id="205B">དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་དང༌། མི་མང་པོའི་འཁོར་ཆེན་པོའི་མདུན་དང༌། རིག་སྔགས་གྲུབ་པའི་ལྷའི་དཀྱིལ་འཁོར་གྱི་མདུན་འདིར་ཡང་བསྒྲག་པར་བགྱིའོ།།<line/>
གང་ཡང་དབང་ཕྱུག་དང༌། དབང་ཕྱུག་ཆེན་པོ་དང༌། ཚངས་པ་དང༌། ལྷ་དང༌། གཤིན་རྗེ་དང༌། ཆུ་དང༌། ལུས་ངན་དང༌། དྲང་སྲོང་གི་ཚོགས་དང༌། ཟླ་བ་དང༌། ཉི་མ་དང༌། སྐར་མའི་ཚོགས་<line/>
དང༌། རྒྱུ་སྐར་དང༌། རིག་སྔགས་འཆང་གྲུབ་པའི་ལྷ་མོ་རྣམས་ཀྱི་མདུན་དུ་དེ་ཁོ་ན་ཉིད་ཀྱི་སྙིང་པོ་ཡང་དག་པ། འཇིག་རྟེན་ལས་འདས་པ། དངོས་གྲུབ་སྒྲུབ་པ། བཀླགས་པས་གྲུབ་པ་དང༌།<line/>
བསྒོམས་པས་གྲུབ་པ་བཅོམ་ལྡན་འདས་ཀྱི་སྤྱན་སྔར་རིག་སྔགས་ཆེན་པོ་འཆང་བའི་ཚོགས་ཀྱིས་ཡོངས་སུ་བསྐོར་བའི་མདུན་དུ་དེ་ཁོ་ན་ཉིད་ཀྱི་སྙིང་པོ་གསང་བ་དམ་པ་བསྒྲག་ཅིང་བརྗོད་<line/>
པར་བགྱིའོ། །དེ་ནས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པའི་བསོད་ནམས་སྟོང་གིས་བརྒྱན་པ། མཚན་དང་དཔེ་བྱད་རྣམས་ཀྱིས་རྣམ་པར་སྤྲས་པ། ཕྱག་དཔུང་པའི་<line/>
མདོག་གསེར་གྱི་ཁ་དོག་ལྟ་བུ་འོད་ཟེར་འཕྲོ་བ་དུ་མའི་ཕྲེང་བ་དང༌། སྤོས་ཀྱི་གླང་པོ་ཆེའི་སྣ་ལྟ་བུའི་ཕྱག་བརྐྱངས་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་<line/>
སྤྱན་རས་གཟིགས་དབང་ཕྱུག་གི་སྤྱི་བོར་བཞག་ནས་ཀླད་པ་ལ་བྱུགས་ཏེ་འདི་སྐད་ཅེས་བཀའ་སྩལ་ཏོ། །སེམས་ཅན་དག་པ་དམ་པ་སྙིང་རྗེ་ཆེན་པོ་དང་ལྡན་པ་ཁྱོད་སྨྲོས་<line/>
</page>
<page index="19" id="206A">༄༅། །ཤིག །དེ་བཞིན་གཤེགས་པ་རྣམས་ཀྱིས་བྱིན་གྱིས་བརླབས་ཏེ། ངས་ཀྱང་ད་ལྟར་བྱིན་གྱིས་རློབ་ཀྱི། ཁྱོད་གསང་བ་དམ་པའི་<line/>
དམ་ཚིག་སྨྲོས་ཤིག །ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་རྗེས་སུ་ཡི་རང་ཞིང་བྱིན་གྱིས་བརླབས་པ། གངྒཱའི་ཀླུང་འབུམ་ཕྲག་བྱེ་བ་<line/>
བརྒྱ་སྟོང་གི་བྱེ་མའི་རྡུལ་ཕྲ་རབ་སྙེད་ཀྱི་དེ་བཞིན་གཤེགས་པ་རྣམས་ཀྱིས་ཀྱང་བྱིན་གྱིས་བརླབས་ཤིང་རྗེས་སུ་ཡི་རང་བར་མཛད་དོ། །དེ་ནས་བྱང་ཆུབ་<line/>
སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་ཕྱོགས་བཅུར་བལྟས་ཏེ་བཅོམ་ལྡན་འདས་ཀྱི་སྤྱན་སྔར་རང་གི་སྙིང་པོ་<line/>
དེ་ཁོ་ན་ཉིད་གསང་བའི་གསང་སྔགས་འདི་དག་གསོལ་ཏོ། །ཨོཾ་པདྨ་ཧསྟ། མ་ཧཱ་ཨ་མོ་གྷ་པཱ་ཤཱ་སཱ་དྷ་ཡ་ས་མ་ཡ་ཧྲི་ད་ཡ་ཙ་ར་ཙ་ར་ཧཱུཾ། དོན་ཡོད་པའི་<line/>
ཞགས་པའི་རང་བཞིན་གྱི་གཟུངས་ཀྱི་སྙིང་པོ་ཡིན་ནོ། །བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་གསང་<line/>
བའི་སྙིང་པོ་འདི་བརྗོད་མ་ཐག་ཏུ་རིའི་རྒྱལ་པོ་པོ་ཊ་ལ་འདི་བྲག་དང༌། ནགས་ཚལ་དང༌། རྩྭ་ཤིང་དུ་བཅས་པ་དང༌། རི་རབ་ཁོར་ཡུག་དང༌། ཁོར་ཡུག་ཆེན་པོ་དང་<line/>
</page>
<page index="20" id="206B">བཅས་པ་རྣམ་པ་དྲུག་ཏུ་རབ་ཏུ་གཡོས་ཤིང་ལྷའི་གནས་རྣམས་ཀྱང་ལྡེག་པར་གྱུར་ཏེ། ཐམས་ཅད་འདར་བར་གྱུར་ཏོ། །ཀླུའི་གནས་དང༌། གནོད་སྦྱིན་དང༌། སྲིན་པོའི་གནས་<line/>
རྣམས་ཀྱང་འཁྲུག་པར་གྱུར་ཏོ། །རྒྱ་མཚོ་ཆེན་པོའི་རླབས་ཀྱང་འཁྲུག་པར་གྱུར་ཏོ། །ཆུ་གཏེར་རྣམས་ཀྱང་འཁྲུག་པར་གྱུར་ཏོ། །དེ་མ་ཐག་ཏུ་ཕྱོགས་བཅུ་ན་སངས་རྒྱས་ཀྱི་སྐུ་<line/>
གཟུགས་བརྙན་བཞུགས་པ་རྣམས་ཀྱིས་ལེགས་སོ་ཞེས་བྱ་བ་བྱིན་ཏེ། འདི་སྐད་ཅེས་ཀྱང་བཀའ་སྩལ་ཏོ། །རྒྱལ་བའི་བདག་ཉིད་དུ་སྐྱེས་པ། དོན་ཡོད་པའི་ཞགས་པའི་གསང་<line/>
བའི་སྙིང་པོ་བཀླགས་པས་འགྲུབ་པ་བླ་ན་མེད་པ་སྨྲས་པ་ལེགས་སོ་ལེགས་སོ། །བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པས་འདི་སྐད་ཅེས་བཀའ་སྩལ་ཏོ། །སེམས་དཔའ་<line/>
དག་པ། ཁྱོད་ཀྱིས་གསང་བ་བཀླག་པའི་ཆོ་ག་དེ་ཁོ་ན་ཉིད་སྒྲུབ་པ་རྒྱས་པ་དང་བཅས་པར་སྨྲོས་ཤིག །སྤྱན་རས་གཟིགས་དབང་ཕྱུག་གིས་གསོལ་པ། བཅོམ་ལྡན་འདས། གསང་བའི་<line/>
སྙིང་པོའི་གཟུངས་འདི་ལན་གཅིག་བརྗོད་པ་ཙམ་གྱིས་དེའི་མོད་ལ་ཕྱོགས་བཅུ་ཐ་དད་པ་ནས་གངྒཱའི་ཀླུང་ས་ཡ་བྱེ་བ་བརྒྱ་སྟོང་གི་བྱེ་མ་སྙེད་ཀྱི་དེ་བཞིན་གཤེགས་པའི་ཕྱག་བརྐྱང་སྟེ་སྤྱི་བོ་<line/>
ལ་བཞག་ནས་ལེགས་སོ་ཞེས་བགྱི་བའི་སྒྲ་གསུངས་ཏེ། གསུངས་པ་ཙམ་གྱི་མོད་ལ་སྔོན་བསྐལ་པ་བརྒྱ་སྟོང་དུ་བསགས་པའི་སྒྲིབ་པ་རྣམས་ཉམས་པར་བགྱིད། ཞིག་པར་བགྱིད་དོ། །<line/>
</page>
<page index="21" id="207A">༄༅། །སྡིག་པ་ཐམས་ཅད་དང༌། ནད་ཐམས་ཅད་དང༌། དེ་བཞིན་དུ་གནོད་པ་ཞི་བར་བགྱིད་དོ། །སྡིག་པ་དང༌། སེམས་ཅན་གདུག་པ་རྣམས་དང༌། ཕས་ཀྱི་རྒོལ་<line/>
བ་རྣམས་དང༌། མི་མཛའ་བ་རྣམས་འཇིགས་པར་བགྱིད་དེ། འདི་ལ་ཐེ་ཚོམ་མི་བགྱིའོ། །རྟག་ཏུ་འཕགས་པ་སྤྱན་རས་གཟིགས་དབང་ཕྱུག་མཆོག་སྦྱིན་བལྟ་འཚལ་བར་<line/>
འགྱུར་ལགས་སོ། །རིག་སྔགས་འདིའི་ཆོ་ག་སྒྲུབ་པ་ནི། འདི་ཡིན་ཏེ། རིག་སྔགས་འཆང་གཙང་མར་གྱུར་པས་ཤིན་ཏུ་གོས་གཙང་མ་བགོ་བར་བགྱིའོ། །བྱམས་པ་དང༌།<line/>
སྙིང་རྗེ་ཡིད་ལ་བགྱིས་པས་འབྱུང་པོ་ཐམས་ཅད་ལ་མཆོག་ཏུ་སྙིང་བརྩེ་བར་བགྱིའོ། །འཕགས་པ་སྤྱན་རས་གཟིགས་དབང་ཕྱུག་གི་རི་མོའི་གཟུགས་ལ་མཆོད་པར་<line/>
བགྱིའོ༑ ༑མེ་ཏོག་དང༌། བདུག་པ་དང༌། དྲི་དང༌། ཕེང་བ་དང༌། བྱུག་པ་དང༌། མར་མེ་དབུལ་བར་བགྱིའོ། །ཚེས་བརྒྱད་དམ། ཚེས་བཅོ་ལྔ་ལ་སྒྲུབ་པའི་བཟླས་བརྗོད་ཀྱི་ཆོ་ག་<line/>
བགྱིའོ༑ ༑རི་མོའི་གཟུགས་ཀྱི་མདུན་དུ་ཐོག་མར་སྐྱིལ་མོ་ཀྲུང་བཅས་ནས་དོན་ཡོད་པའི་ཞགས་པའི་སྙིང་པོ་ལན་བརྒྱ་རྩ་བརྒྱད་བཟླས་བརྗོད་བགྱིའོ། །ཚིག་གཞན་མི་སྨྲ་<line/>
བར་ཁྲོ་བོའི་རྒྱལ་པོ་བརྒྱ་རྩ་བརྒྱད་བཟླས་བརྗོད་བགྱིས་ཏེ་ཆབ་དང༌། ཡུངས་ཀར་གྱིས་དབང་བསྐུར་བར་བགྱིའོ། །ཕྱག་རྒྱ་བཅིང་བར་བགྱི་སྟེ། ལན་ཉི་ཤུ་རྩ་གཅིག་ཏུ་གདོན་<line/>
</page>
<page index="22" id="207B">པར་བགྱིའོ། །གསང་སྔགས་ཀྱིས་ནི། དབང་བསྐུར་བར་བགྱིའོ། །ཕྱག་རྒྱས་ཀྱང་དབང་བསྐུར་བར་བགྱིའོ། །དེའི་འོག་ཏུ་དོན་ཡོད་པའི་ཞགས་པའི་གསང་བའི་དམ་ཚིག་གི་སྙིང་པོ་<line/>
སྟོང་རྩ་བརྒྱད་བཟླས་བརྗོད་བགྱིའོ། །བཟླས་བརྗོད་བཏོན་པ་ཙམ་གྱིས་དེའི་མོད་ལ་དོན་ཡོད་པའི་ཞགས་པའི་སྙིང་པོ་ཁྲོ་བོའི་རྒྱལ་པོ་དང་བཅས་པ་འབུམ་འགྱུར་དུ་བཟླས་བརྗོད་<line/>
བགྱིས་པར་འགྱུར་རོ། །བཟླས་བརྗོད་རྫོགས་ནས་རི་མོའི་གཟུགས་འབར་ཞིང་ས་ཡང་གཡོ་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གི་ལུས་ལས་འོད་ཟེར་སྣ་<line/>
ཚོགས་འབྱུང་བར་འགྱུར་རོ། །དོན་ཡོད་པའི་ཞགས་པ་ལག་ན་ཐོགས་པའི་ཞགས་པ་འབར་བར་འགྱུར་ཞིང་རིག་སྔགས་འཆང་སྙིང་དགའ་བ་དང༌། སྤྱི་བོའི་གཙུག་འབར་བར་<line/>
འགྱུར་རོ། །འདི་ནི། གྲུབ་པའི་རྟགས་ཡིན་ནོ། །ཞེས་གྲུབ་པའི་རྟགས་དང༌། ལེགས་སོ་ཞེས་བྱ་བའི་སྒྲ་འབྱིན་ཏེ། དོན་ཡོད་པའི་ཞགས་པའི་སྙིང་པོའི་ཆོ་ག་ཞིབ་མོའི་ཕྱག་རྒྱ་<line/>
འགྲུབ་པར་འགྱུར་རོ། །དེ་ནས་དགོས་པ་ཐམས་ཅད་དང༌། ལས་ཐམས་ཅད་བརྗོད་པ་ཙམ་གྱིས་དེའི་མོད་ལ་འགྲུབ་པར་འགྱུར་ལགས་སོ། །དེ་བཞིན་གཤེགས་པ་ས་ཡ་བྱེ་བ་བརྒྱ་<line/>
སྟོང་གངཱའི་ཀླུང་གི་བྱེ་མ་སྙེད་དང་མཉམ་པའི་ཕྱག་གསེར་གྱི་ཁ་དོག་འདྲ་བའི་སྤྱི་གཙུག་ཏུ་འཇོག་པར་རྨི་ལམ་དུ་མཐོང་བར་འགྱུར་རོ། །འཕགས་པ་སྤྱན་རས་གཟིགས་དབང་<line/>
</page>
<page index="23" id="208A">༄༅། །ཕྱུག་གི་རང་བཞིན་གྱི་ལུས་ཤིན་ཏུ་དྲི་མ་དང་བྲལ་ཞིང་ཡོངས་སུ་དག་པས་དྲི་མ་མེད་པའི་བདག་ཉིད་ཀྱི་ལུས་རང་བཞིན་གྱི་མདུན་ན་མཆིས་པར་འགྱུར་<line/>
རོ༑ ༑མཆོག་ཐམས་ཅད་སྩོལ་བར་འགྱུར་རོ། །རྣམ་པ་ཐམས་ཅད་དུ་གྲུབ་པ་སྩོལ་བར་འགྱུར་རོ། །དོན་ཡོད་པའི་ཞགས་པའི་སྙིང་པོ་ཆོ་ག་ཞིབ་མོའི་ཕྱག་རྒྱ་གྲུབ་པ་སྩོལ་<line/>
བར་འགྱུར་རོ། །ཇི་ལྟར་སྙིང་ལས་སྐྱེས་པའི་བུ་བཞིན་དུ་སངས་རྒྱས་ཀྱི་བྱང་ཆུབ་ཐོབ་ཀྱི་བར་དུ་ཡོངས་སུ་སྐྱོང་བར་བགྱིད་དོ། །དེ་ལྟ་བས་ན། འཇིག་རྟེན་གྱི་ཁམས་བདེ་བ་<line/>
ཅན་གྱི་དཀྱིལ་འཁོར་མཐའ་དག་ཡོངས་སུ་རྫོགས་པ་སངས་རྒྱས་ཀྱི་ཞིང་ལེགས་པར་བརྒྱན་པ་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་བ་དང་བཅས་པ་ན་ཁང་པ་<line/>
བརྩེགས་པ་ལེགས་པར་བརྒྱན་པའི་སེངྒེའི་ཁྲིའི་མཆོག་ལ་འཕགས་པ་རྒྱལ་བ་འོད་དཔག་མེད་འོད་ཟེར་བརྒྱ་སྟོང་ཕྲག་འབུམ་འཕྲོ་བའི་སྐུས་བཞུགས་ཤིང་ཆོས་སྟོན་པ་བལྟ་<line/>
བར་འཚལ་ན། རིག་སྔགས་འཆང་དེས་ལེགས་པར་བཀྲུས་ཏེ་གཙང་མར་གྱུར་པས་གོས་གཙང་མ་བགོས་ཏེ། ཆོ་འཕྲུལ་གྱི་ཟླ་བ་ཡར་གྱི་ངོ་ལ་བྱམས་པའི་སེམས་དང༌།<line/>
སྙིང་རྗེའི་ལྷག་པའི་བསམ་པས་གུས་པ་དང༌། དང་བ་དང༌། ཞེས་དང༌། བླ་མར་བགྱིའོ། །འཕགས་པ་སྤྱན་རས་གཟིགས་དབང་ཕྱུག་གི་རི་མོའི་གཟུགས་ལ་ཅི་འབྱོར་བ་<line/>
</page>
<page index="24" id="208B">མེ་ཏོག་དང༌། བདུག་པ་དང༌། དྲི་དང༌། ཕྲེང་བ་དང༌། བྱུག་པ་དང༌། ཕྱེ་མ་དང༌། གོས་དང༌། ལྷབ་ལྷུབ་དང༌། བ་དན་གྱིས་མཆོད་པར་བགྱིའོ། །ཚེས་བརྒྱད་ནས་ཚེས་བཅུ་གསུམ་<line/>
གྱི་བར་དུ་ཟས་དཀར་གསུམ་འཚལ་བར་བགྱིའོ། །རི་མོའི་གཟུགས་ཀྱི་མདུན་དུ་ཉིན་གཅིག་བཞིན་དུས་གསུམ་དུ་དོན་ཡོད་པའི་ཞགས་པའི་སྙིང་པོ་ལན་ཉི་ཤུ་རྩ་གཅིག་དང༌།<line/>
ཚིག་གཞན་མི་སྨྲ་བར་ཁྲོ་བོའི་རྒྱལ་པོའི་སྙིང་པོ་དང༌། ཉེ་བའི་སྙིང་པོ་བརྒྱ་རྩ་བརྒྱད་བཟླས་བརྗོད་བགྱིས་ནས་རི་མོའི་གཟུགས་དེ་ཉིད་ཀྱི་མདུན་དུ་མཆིས་ནས་ཉལ་བར་བགྱིའོ།།<line/>
མཆོད་ཡོན་དང༌། ཡོན་ཆབ་དུས་གསུམ་དུ་དབུལ་བར་བགྱིའོ། །ཨ་ཀ་རུ་དང༌། ཙནྡན་དང༌། དུ་རུ་ཀ་དང༌། གུ་གུལ་གྱི་མེ་ཏོག་ཁུ་བ་དང་བཅས་པ་གླ་རྩི་དང་ལྷན་ཅིག་བསྲེས་<line/>
ནས་བླང་བར་བགྱིའོ། །དགུག་པའི་སྔགས་ལན་སྟོང་རྩ་བརྒྱད་བཟླས་བརྗོད་བགྱི་སྟེ། དོན་ཡོད་ཁམས་གསུམ་རྣམ་པར་གྲགས། །བདུག་པའི་རྒྱལ་པོ་བླ་ན་མེད། །གང་ཕྱིར་<line/>
བདུག་པ་ཙམ་གྱིས་ནི། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཕྱོགས་བཅུའི་སངས་རྒྱས་ཀྱི་ཞིང་རྣམས་སུ་བདུག་པའི་སྤྲིན་ཆེན་པོ་འཁྲིགས་པས་རྒྱས་པར་<line/>
འགྱུར་རོ། །དྲི་འཁྲིགས་པ་དེ་དག་གིས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང༌། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་<line/>
</page>
<page index="25" id="209A">༄༅། །མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་དང༌། མི་དང༌། མི་མ་ཡིན་པ་རྣམས་ལ་དྲི་ཆེན་པོའི་མཆོད་པ་དང༌། བདུག་པ་ཆེན་པོའི་མཆོད་<line/>
པ་བགྱིས་པར་འགྱུར་ཞིང༌། དེ་དག་ཐམས་ཅད་དགའ་བར་འགྱུར་རོ། །གང་ཡང་དུད་འགྲོའི་སྐྱེ་གནས་སུ་གཏོགས་པའི་སེམས་ཅན་གང་དག་གིས་བདུག་པའི་དྲི་ཚོར་<line/>
ན༑ དེ་དག་ཐམས་ཅད་ངན་སོང་དུ་སྐྱེ་བར་འགྱུར་བའི་ལས་ཀྱི་སྒྲིབ་པ་རྣམས་ཡོངས་སུ་གཏུགས་པར་འགྱུར་རོ། །འཐབ་པ་དང༌། འཐབ་མོ་དང༌། མུ་གེ་དང༌། རྩོད་པ་<line/>
དང༌། འགྱེད་པ་དང༌། ནང་འཁྲུག་པ་དང༌། འཁྲུག་པ་དང༌། རྨི་ལམ་ངན་པ་དང༌། ཡམས་ཀྱི་ནད་དང༌། གནོད་པ་དང༌། འཚེ་བ་དང༌། གདུང་བ་དང༌། མི་བདེ་བ་ཐམས་<line/>
ཅད་དང༌། ནད་ཐམས་ཅད་ཞི་བར་འགྱུར་རོ། །རླུང་དང༌། སེར་བ་དང༌། གྲང་བ་དང༌། ཚ་བའི་སྤྲིན་ཐམས་ཅད་ཞི་བར་འགྱུར་རོ། །སྡིག་པ་ཐམས་ཅད་འཇིག་པར་འགྱུར་<line/>
རོ༑ ༑བྱད་དང༌། གཡེང་བྱེད་དང༌། སྔགས་ཀྱི་སྦྱོར་བ་ཐམས་ཅད་དང༌། དུག་དང༌། དབྱིག་དུག་དང༌། དུག་སྦྱར་མ་ཐམས་ཅད་ཞི་བར་འགྱུར་རོ། །གདོན་ཐམས་ཅད་<line/>
དང༌། བརྗེད་བྱེད་ཐམས་ཅད་དང༌། རིམས་དང༌། བཟའ་ཉེས་དང༌། བསྒོམས་ཉེས་དང༌། གནོད་སྒྲིབ་དང༌། གནོད་ལྟས་ཐམས་ཅད་བདུག་པའི་དྲིས་འབྲོས་པར་འགྱུར་<line/>
</page>
<page index="26" id="209B">རོ༑ ༑འཇིགས་པར་འགྱུར། འགྱེས་པར་འགྱུར་ཏེ། བྱང་ཆུབ་ཀྱི་སྙིང་པོ་ལ་ཐུག་གི་བར་དུ་ལན་འགའ་ཡང་ཚུགས་པར་མི་འགྱུར་རོ། །བདུག་པའི་རྒྱལ་པོ་འདི་རྟག་ཏུ་སྦྱར་བར་<line/>
བགྱིའོ༑ ༑འདི་ལྟར་ཚེས་བཅུ་བཞིའི་ནུབ་མོ་མཆིས་ལ་དོན་ཡོད་པའི་ཞགས་པའི་སྙིང་པོ་བརྒྱ་རྩ་བརྒྱད་དང༌། ཁྲོ་བོའི་རྒྱལ་པོ་བརྒྱ་རྩ་བརྒྱད་བཟླས་བརྗོད་བགྱིའོ། །ཟས་དཀར་<line/>
གསུམ་གྱི་གཏོར་མ་ཅི་འབྱོར་བ་དབུལ་བར་བགྱིའོ། །སྙིང་པོ་དང༌། ཉེ་བའི་སྙིང་པོ་སྟོང་རྩ་བརྒྱད་བཟླས་བརྗོད་བགྱིས་ལ་དྲི་དང་འབྲུ་མར་གྱི་མར་མེ་དབུལ་བར་བགྱིའོ། །རི་མོའི་<line/>
གཟུགས་དེ་ཉིད་ཀྱི་མདུན་དུ་ནམ་ལངས་ཀྱི་བར་དུ་མཆིས་ནས་ཉལ་བར་བགྱིས་ཏེ་རྨི་ལམ་དུ་དབྱིག་གི་མཛོད་མཐོང་ངམ། བདེ་བ་ཅན་གྱི་འཇིག་རྟེན་གྱི་ཁམས་གཞལ་མེད་<line/>
ཁང་དང་བཅས། རིན་པོ་ཆེའི་ཤིང་དང་བཅས། རིན་པོ་ཆེའི་རི་དང་བཅས། རྫིང་དང་བཅས། གནས་དང༌། ཁང་པ་བརྩེགས་པ་དང་བཅས། རྫུ་འཕྲུལ་དང༌། ཆོ་འཕྲུལ་དང༌།<line/>
རྣམ་པར་འཕྲུལ་པ་དང་བཅས་པ་མཐོང་ངམ། དེ་བཞིན་གཤེགས་པ་ཚེ་དཔག་མེད་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་ཅིང་ཁང་པ་བརྩེགས་པ་ན་བཞུགས་<line/>
ལ༑ ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་འཁོར་དང་བཅས་པ་མཐོང་ངམ། བཅོམ་ལྡན་<line/>
</page>
<page index="27" id="210A">༄༅། །འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་ཚེ་དཔག་མེད་དེ་ཡང་རིག་སྔགས་འཆང་དེ་ལ་<line/>
དབུགས་འབྱིན་པར་མཛད་ཅིང༌། ལེགས་སོ་ཞེས་བགྱི་བ་ཡང་སྩོལ་བར་མཛད་དེ། ཀྱེ་སྐྱེས་བུ་དམ་པ། ཁྱོད་ཀྱིས་རིག་སྔགས་འཆང་གི་སྐྱེས་བུའི་བྱེད་པ་མང་དུ་བྱས་པ་<line/>
དང༌། ཁྱོད་ཀྱིས་དགེ་བའི་རྩ་བ་མང་དུ་བསྐྲུན་པ་དང༌། ཁྱོད་ཀྱིས་ལྷག་པར་མང་དུ་བྱས་པ་དང༌། ཁྱོད་ཀྱིས་བྱ་བ་གང་ཡིན་པ་བྱས་པ་དང༌། ཁྱོད་ཀྱིས་དོན་ཡོད་པའི་ཞགས་<line/>
བའི་སྙིང་པོ་རྣམ་པར་གྲོལ་བའི་དཀྱིལ་འཁོར་ཕྱག་རྒྱ་ཆེན་པོ་དང༌། གསང་སྔགས་རྣམ་པར་བྱ་བའི་སྙིང་པོ་སྒྲུབ་པ་ནི། གྲུབ་ཟིན་ཏེ། ལེགས་སོ་ལེགས་སོ། །ཁྱོད་རིག་སྔགས་<line/>
འཆང་གི་སངས་རྒྱས་ཉིད་དུ་གྱུར་ཅིག །ཁྱོད་འདི་ནས་མ་འོངས་པའི་མངལ་གྱི་སྐྱེ་བ་བླངས་ཏེ་ཚེ་བརྗེས་ནས་ངའི་སངས་རྒྱས་ཀྱི་ཞིང་དུ་སྐྱེ་བར་འགྱུར་རོ། །བྱང་ཆུབ་ཀྱི་སྙིང་པོ་<line/>
ལ་ཐུག་གི་བར་དུ་སངས་རྒྱས་ཀྱི་ཞིང་དུ་འགྲོ་བར་འགྱུར་རོ། །ཞེས་ཕྱག་གཡས་པ་སྤྱི་བོར་འཇོག་པར་འགྱུར། འཇིག་རྟེན་པའི་དངོས་གྲུབ་ཐམས་ཅད་སྩོལ་ཅིང༌། འཇིག་རྟེན་<line/>
ལས་འདས་པའི་དངོས་གྲུབ་སྒྲུབ་པ་སྟེ། འདི་ནི། དམ་པ་སྒྲུབ་པ་ཡིན་ནོ། །ཞེས་བདག་ཉིད་སད་ནས་དགའ་བར་མཐོང་སྟེ། སྒྲིབ་པ་ཐམས་ཅད་དང་བྲལ་ཞིང་ཡོངས་སུ་དག་<line/>
</page>
<page index="28" id="210B">པར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་བྲམ་ཟེའི་གཟུགས་ཀྱིས་མདུན་ན་མཆིས་པར་འགྱུར་ཞིང༌། འདོད་པ་ཐམས་ཅད་ཀྱི་མཆོག་སྩོལ་བར་འགྱུར་རོ། །གཟུགས་<line/>
ཀྱི་རི་མོ་དེ་ཡང་འབར་ཞིང་འོད་ཟེར་འབྱུང་བར་འགྱུར་རོ། །ཡོན་ཏན་བརྒྱ་སྟོང་མང་པོ་གཞན་ཡང་འཐོབ་པར་འགྱུར་རོ། །འཇིག་རྟེན་པའི་ཕུན་སུམ་ཚོགས་པ་ཡང་འཐོབ་པར་འགྱུར་<line/>
རོ༑ ༑སྐྱེ་བོ་དང༌། རྒྱལ་པོ་དང༌། བློན་པོ་དང༌། བྲམ་ཟེ་དང༌། ཁྱིམ་བདག་ཐམས་ཅད་དབང་དུ་འགྱུར་ཞིང་ཆེར་མཆོད་པར་འགྱུར་རོ། །དགེ་སྦྱོང་དང༌། བྲམ་ཟེ་རྣམས་ལ་དོན་ཡོད་<line/>
པའི་གྲུབ་པ་ཆེན་པོ་འཐོབ་པར་འགྱུར་རོ། །གྲུབ་པ་ཆེན་པོ་བླ་ན་མེད་པ་ཡང་འཐོབ་པར་འགྱུར་རོ། །ཉིན་གཅིག་བཞིན་དུས་གསུམ་དུ་ཕྱག་རྒྱ་བཅིང་བར་བགྱིའོ། །དེ་ནས་ཚེས་<line/>
བཅུ་བཞི་ལ་ཐོག་མར་དགེ་སྦྱོང་དང༌། བྲམ་ཟེ་རྣམས་ལ་ཅི་འབྱོར་བའི་ཡོན་དང་བཅས་པའི་མཆོད་སྟོན་སྩལ་བར་བགྱིའོ། །དེ་ནས་བདག་ཉིད་ལོངས་སྤྱད་པར་བགྱིའོ། །གང་གི་ཚེ་<line/>
ཡང་སངས་རྒྱས་ལ་བལྟ་བ་དང༌། བྱང་ཆུབ་སེམས་དཔའ་ལ་བལྟ་བ་དང༌། ལྷ་རྣམས་ལ་བལྟ་བར་འཚལ་བ་ན། དེའི་ཚེ་བདུག་པའི་རྒྱལ་པོ་ལ་དགུག་པའི་གསང་སྔགས་ལན་ཉི་<line/>
ཤུ་རྩ་གཅིག་བཟླས་བརྗོད་བགྱི་སྟེ། སངས་རྒྱས་བཅོམ་ལྡན་འདས་ལ་བདུག་པར་བགྱིའོ། །བདུག་པས་བདུགས་པ་ཙམ་གྱི་མོད་ལ་ཞལ་སྟོན་པར་འགྱུར་ཞིང༌། དགེ་བའམ་མི་<line/>
</page>
<page index="29" id="211A">༄༅། །དགེ་བ་ཐམས་ཅད་དམ། ཉམས་པའམ་བྲི་བ་དེ་དག་ཐམས་ཅད་གསུང་བར་འགྱུར་རོ། །ཇི་ཙམ་ཚེའི་མཐར་ཐུག་གི་བར་དུ་གསུང་བའམ། འགྲོ་བའམ།<line/>
འོང་བ་གསུང་བར་འགྱུར། དེ་ནས་གསང་སྔགས་ཀྱི་ཆོ་ག་དང༌། སྒྲུབ་པའི་དོན་དང༌། ལས་ཀྱི་ཆོ་ག་ཡང་ཇི་ལྟ་བ་བཞིན་དུ་བཤད་པར་བགྱིའོ། །ཨོཾ་པདྨ་དྷ་ར་ཨ་མོ་གྷ་<line/>
ཛ་ཡ་དེ་ཙུ་རུ་ཙུ་རུ་སྭཱཧཱ། དོན་ཡོད་པའི་རྒྱལ་པོའི་ཉེ་བའི་སྙིང་པོའི་གསང་སྔགས་སོ། །ཨོཾ་པདྨ་པཱ་ཤ་དྷ་རཱ་ཡ། ཨ་མོ་གྷ་བ་ར་སཉྩོ་ད་ཡ་ཧཱུཾ། དེ་བཞིན་གཤེགས་པ་དང་བྱང་<line/>
ཆུབ་སེམས་དཔའ་ཐམས་ཅད་དང༌། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་དང༌། མི་<line/>
དང༌། མི་མ་ཡིན་པ་ལ་སོགས་པ་སྐུལ་བའི་གསང་སྔགས་ཏེ། བདུག་པའི་རྒྱལ་པོས་བདུགས་ནས་ཆབ་དང༌། ཡུངས་ཀར་བསྲེས་པ་ལ་ལན་ཉི་ཤུ་རྩ་གཅིག་བཟླས་བརྗོད་<line/>
བགྱིས་ནས་ཕྱོགས་བཅུར་གཏོར་ན། ཐམས་ཅད་བསྐུལ་བར་བགྱིས་པར་འགྱུར་རོ། །ཨོཾ་ཏྲཻ་ལོཀྱ་ཨ་བྷྱ་ཧཱ་ན་ཨ་མོ་གྷ་པཱ་ཤ་།པདྨ་བི་ལོ་ཀི་ཏ་ཨཱ་ཡནྟུ། བྷུ་བ་ན་སུ་ར་<line/>
སུ་རུ་སུ་རུ། བི་མ་ལ་ཧཱུཾ། དགུག་པའི་གསང་སྔགས་ཏེ། གུ་གུལ་གྱི་བདུག་པ་ལ་ལན་བརྒྱ་རྩ་བརྒྱད་པ་ཟླས་བརྗོད་བགྱིས་ནས་ཆུ་དང་མེ་ཏོག་བསྲེས་པས་ཕྱོགས་<line/>
</page>
<page index="30" id="211B">བཅུར་གཏོར་བར་བགྱི་སྟེ། ཐམས་ཅད་ནས་དགུག་པ་དམ་པ་གྲུབ་པ་ལགས་སོ། །ཨོཾ་པདྨ་བྷུ་ཛ་མཧཱ་བཱ་ཤ་དྷ་ར་ཎི་མནྟྲ་ཡ་མི། ཨ་མོ་གྷ་པཱ་ཤ་ཡནྟུ་བྷུ་བ་སྭཱཧཱ། མུ་རུ་མུ་རུ་ཧཱུཾ། དེ་<line/>
བཞིན་གཤེགས་པ་དང་བྱང་ཆུབ་སེམས་དཔའ་ཐམས་ཅད་དང༌། ཉན་ཐོས་དང་རང་སངས་རྒྱས་ཐམས་ཅད་དང༌། དཀྱིལ་འཁོར་ཐམས་ཅད་ན་གནས་པའི་ལྷ་ཚོགས་ལ་<line/>
སོགས་པ་སྤྱན་དྲངས་པའི་གསང་སྔགས་ཏེ། རིལ་བ་སྤྱི་བླུགས་དང༌། ཆབ་དང༌། མེ་ཏོག་དང༌། ཚེམས་ཤིང་ལ་བདུག་པའི་རྒྱལ་པོས་བདུགས་ཏེ་ཐམས་ཅད་ལ་ལན་བརྒྱ་རྩ་<line/>
བརྒྱད་བཟླས་བརྗོད་བགྱི་སྟེ། ཐམས་ཅད་སྤྱན་དྲང་བའི་རིག་སྔགས་སོ། །ཨོཾ་པདྨ་ཨ་མོ་གྷ་བཛྲ་ཨ་དྷིཥྛ་ན་ཀུ་རུ་ཀུ་རུ་སྭཱཧཱ། སའི་དཀྱིལ་འཁོར་བཅིང་བ་སྟེ། ཆབ་དང་ཡུངས་<line/>
ཀར་ལ་ལན་བརྒྱ་རྩ་བརྒྱད་བཟླས་བརྗོད་བགྱིས་ནས་ས་ལ་གཏོར་ན། དཔག་ཚད་སུམ་བརྒྱས་ཀུན་ནས་འཁོར་བའི་སའི་དཀྱིལ་འཁོར་རྡོ་རྗེར་བྱིན་གྱིས་བརླབས་པར་འགྱུར་རོ། །<line/>
དེ་ཐམས་ཅད་བསྲུངས་པས་ནི། རྡོ་རྗེ་སྲ་བའི་སེམས་སུ་འགྱུར་རོ། །དགྲ་རྣམས་ཀྱིས་མི་མཐོང་བ་དང༌། བགེགས་དང༌། ལོག་འདྲེན་དང༌། གནོད་སྦྱིན་དང༌། སྲིན་པོ་དང༌། འབྱུང་<line/>
པོ་དང༌། ཤ་ཟ་དང༌། བརྗེད་བྱེད་དང༌། རོ་ལངས་དང༌། མཁའ་འགྲོ་མ་དང༌། འདོད་རྒུར་སྒྱུར་བའི་གཟུགས་ཅན་ཐམས་ཅད་ཀྱིས་མི་མཐོང་སྟེ། རྣམ་པ་ཐམས་ཅད་དུ་མི་མཐོང་<line/>
</page>
<page index="31" id="212A">༄༅། །བས་རྡོ་རྗེ་ལྟར་སྲ་བར་འགྱུར་རོ། །ཨོཾ་ཨ་མོ་གྷ་པཱ་ཤ་པདྨོཏྟ་ར་སིཾཧཱ། སནྟུ་ཊི་སི་རི་སི་རི་ཧཱུཾ། གདན་གྱི་གསང་སྔགས་ཏེ། ཡུངས་ཀར་ལ་སྟོང་རྩ་བརྒྱད་<line/>
བཟླས་བརྗོད་བགྱིས་ཏེ་ས་ལ་གཏོར་ན། པདྨ་ཆེན་པོའི་གཞལ་ཡས་ཁང་གི་གདན་དུ་བྱིན་གྱིས་བརླབས་ནས་ལེགས་པར་ཕུལ་བར་འགྱུར་རོ། །དེ་བཞིན་གཤེགས་<line/>
པ་ཐམས་ཅད་ལ་རིན་པོ་ཆེ་སྣ་བདུན་ལས་བྱས་པའི་སེངྒེའི་གདན་དུ་བྱིན་གྱིས་བརླབས་ནས་ལེགས་པར་ཕུལ་བར་འགྱུར་རོ། །རིག་སྔགས་འཆང་གིས་རང་གི་སྟན་ལ་<line/>
ཆབ་དང༌། ཡུངས་ཀར་ལ་ལན་ཉི་ཤུ་རྩ་གཅིག་བཟླས་བརྗོད་བགྱིས་ནས་གཏོར་ཏེ། རིག་སྔགས་འགྲུབ་པའི་པདྨའི་སྟན་གསང་བའི་གསང་སྔགས་སོ། །ཨོཾ་མཧཱ་ཀཱ་རུ་ཎི་<line/>
ཀ་པདྨ་ཨ་མོ་གྷ་པཱ་ཤ་དྲི་ཌྷ་བཛྲ་ཨ་དྷི་ཥཋི་ཏེ་བྷུ་རུ་བྷུ་རུ་བནྡྷ་རེ་སྭཱཧཱ། དཀྱིལ་འཁོར་མཐའ་དག་ན་ཁྱིམ་དང༌། ནགས་ཚལ་དང༌། ཀུན་དགའ་ར་བ་དང༌། གཙུག་ལག་ཁང་<line/>
དང༌། བསྟི་གནས་དང༌། འཆག་ས་དང༌། ཕུག་དང༌། དགོན་པ་དང༌། གནས་གསང་བའི་ཕྱིར་དྲི་ཆབ་དང༌། ཡུངས་ཀར་ལ་ལན་བརྒྱ་རྩ་བརྒྱད་བཟླས་བརྗོད་བགྱིས་ནས་<line/>
གཏོར་བར་བགྱིས་ཏེ་གནས་སུ་གཏོགས་པ་ཐམས་ཅད་གསང་བ་ཆེན་པོ་བགྱིས་པར་འགྱུར་རོ། །ཉེས་པར་བགྱིད་པ་དང༌། བགེགས་དང༌། ལོག་འདྲེན་དང༌། གནོད་སྦྱིན་<line/>
</page>
<page index="32" id="212B">དང༌། སྲིན་པོ་དང༌། འབྱུང་པོ་ཐམས་ཅད་འབྲོས་པར་འགྱུར་ཏེ། གནས་གསང་བའི་གསང་སྔགས་སོ། །ཨོཾ་པདྨ་ཨ་མོ་གྷ་པཱ་ཤེ་ན་ས་མནྟ་ད་ཤ་སུ་དི་ཀཥུ་སི་མཱ་གྷནྡྷ་ཡ། ཏུ་རུ་ཏུ་<line/>
རུ་ཧཱུཾ། ལྕགས་ཀྱི་བུར་བུ་སོར་བྲྒྱྕད་པའི་ཆྕད་ལྔ་ལ་ཚོན་སྣ་ལྔའི་སྐུད་པས་དཀྲིས་ཏེ་ལན་སྟོང་རྩ་བརྒྱད་བཟླས་བརྗོད་བགྱིས་ནས་ཕྱོགས་བཞིར་གཟུགས་པར་བགྱིའོ། །ལྔ་པ་ནི།<line/>
དབུས་ཀྱི་བཞིར་གཟུགས་པར་བགྱི་སྟེ། རྒྱང་གྲགས་བདུན་འཁོར་བར་མཚམས་བཅིང་བ་བགྱིས་པར་འགྱུར་རོ། །ཇི་སྲིད་དུ་ཕུར་བུ་མ་བྱུང་བ་དེ་སྲིད་དུ་མཚམས་ཆེན་པོ་བཅིང་<line/>
པ་བགྱིས་པར་འགྱུར་རོ། །ཨོཾ་ཨ་མོ་གྷ་མཎྜ་ལ་བནྡྷ་ཡ་ས་མནྟ་ན། པདྨ་མ་ཧཱ་པདྨ་དྷུ་རུ་དྷུ་རུ་སྭཱཧཱ། དཀྱིལ་འཁོར་བཅིང་བ་སྟེ། དྲི་ཆབ་དང༌། ཡུངས་ཀར་ལ་ལན་བརྒྱ་རྩ་བརྒྱད་<line/>
བཟླས་བརྗོད་བགྱིས་ནས་དཀྱིལ་འཁོར་མཐའ་དག་དང༌། དེ་བཞིན་དུ་འོག་དང༌། སྟེང་དུ་ཡང་གཏོར་ཏེ། དཀྱིལ་འཁོར་ཆེན་པོ་བཅིང་བར་བགྱིས་པར་འགྱུར་ཏེ། བགེགས་དང༌།<line/>
ལོག་འདྲེན་དང༌། གནོད་སྦྱིན་དང༌། སྲིན་པོ་དང༌། ཤ་ཟ་མཆི་བར་འོས་པ་ཐམས་ཅད་ཀྱིས་མཆི་བར་མི་འགྱུར་རོ། །སེམས་ཅན་གདུག་པ་དང༌། ལྷའམ། ཀླུ་གདུག་པ་གང་སུ་<line/>
ཡང་རུང་བ་དེ་དག་ཐམས་ཅད་ཟིལ་གྱིས་མནན་པར་འགྱུར་རོ། །འཇིག་རྟེན་པའི་བགྱི་བ་ངན་པ་དང༌། སྔགས་ངན་པ་དང༌། སེམས་ཅན་ངན་པ་དང༌། བགྱིས་པ་ངན་པ་ཐམས་<line/>
</page>
<page index="33" id="213A">༄༅། །ཅད་ཡོངས་སུ་སྤོང་བར་འགྱུར་རོ། །ཨོཾ་ཨ་མོ་གྷ་བ་རི་ཤུདྡྷེ་ཤོ་དྷ་ཡ་ས་མནྟེ་ན། དྷི་རི་དྷི་རི་ཤུདྡྷ་སཏྭ་མ་ཧཱ་པདྨེ་ཧཱུཾ། འདིས་པའི་རྣམ་ལྔ་ལ་ལན་<line/>
སྟོང་རྩ་བརྒྱད་བཟླས་བརྗོད་བགྱིས་ཏེ་དཀྱིལ་འཁོར་གྱི་སའི་ཆ་མཐའ་དག་ན་གཙུག་ལག་ཁང་ངམ། དགོན་པའམ། བྱ་སྐྱིབས་སམ། ཚང་ཚིང་ངམ། འཆག་སའམ།<line/>
གནས་སམ། ཚལ་ལམ། ནགས་ཚལ་ལམ། སྐྱེད་མོས་ཚལ་ལམ། ཀུན་དགའ་ར་བའམ། གྲང་སའམ། སྐྱབས་སམ། ཁང་པ་ལ་གཏོར་ན། སྟོང་པའམ། མི་<line/>
སྟོང་པའམ། འདམ་རྫབ་དང༌། མི་གཙང་བ་དང༌། ཕྱག་དར་གྱིས་གང་བ་དང༌། འབྱུང་པོ་དང༌། ཤ་ཟ་དང༌། ཡི་དྭགས་ལ་སོགས་ཏེ། རིགས་ངན་པ་ཐམས་ཅད་<line/>
ཡོངས་སུ་སྤངས་པར་འགྱུར་རོ། །གཙང་མ་དག་པར་འགྱུར་རོ། །གནས་གཙང་མར་འགྱུར་རོ། །བདག་ཉིད་ལ་དབང་བསྐུར་ན། བཟའ་ཉེས་དང༌། བསྒོམས་ཉེས་དང༌།<line/>
གནོད་ལྟས་དང༌། གནོད་སྒྲིབ་ཀྱི་གནས་ངན་པ་ཐམས་ཅད་ཡོངས་སུ་དག་པར་འགྱུར་རོ། །གཙང་མ་དག་པར་འགྱུར་རོ། །མི་གཙང་བ་གཙང་བར་འགྱུར་རོ། །ཚངས་པར་<line/>
སྤྱོད་པ་མ་ལགས་པ་ཚངས་པར་སྤྱོད་པར་འགྱུར་རོ། །བསྙེན་གནས་མ་བགྱིས་པ་ནི། བསྙེན་གནས་བགྱིས་པར་འགྱུར་རོ། །དེ་ལ་ལྷ་ཐམས་ཅད་སྲུང་བ་དང༌། བསྐྱབ་པ་<line/>
</page>
<page index="34" id="213B">དང༌། སྦ་བ་བགྱིད་པར་འགྱུར་རོ། །དབང་ཕྱུག་དང༌། དབང་ཕྱུག་ཆེན་པོ་དང༌། ཚངས་པ་དང༌། ཁྱབ་འཇུག་དང༌། ཁྱབ་འཇུག་ཆེན་པོ་དང༌། གཤིན་རྗེ་དང༌། ཆུ་ལྷ་དང༌།<line/>
ལུས་ངན་ལ་སོགས་པ་བསྲུང་བ་དང༌། བསྐྱབ་པ་དང༌། སྦ་བའི་སླད་དུ་རྟག་ཏུ་རྗེས་སུ་འབྲང་བར་འགྱུར་རོ། །འཇིག་རྟེན་ཐམས་ཅད་ཀྱི་སྙིང་དུ་སྡུག་པ་དང༌། མཆོད་པར་འོས་<line/>
པར་འགྱུར་རོ། །ཚིག་བཙན་པར་འགྱུར་རོ། །ནད་ཐམས་ཅད་དང་བྲལ་བར་འགྱུར་རོ། །སྡིག་པ་དང༌། སྒྲིབ་པ་དང༌། གནོད་པ་ལ་སོགས་པ་ཐམས་ཅད་ལས་ཡོངས་སུ་ཐར་<line/>
པར་འགྱུར་རོ། །ཕྱོགས་བཞིར་ཀུན་ཏུ་གཏོར་ན། འཐབ་པ་དང༌། འཐབ་མོ་དང༌། རྩོད་པ་དང༌། འགྱེད་པ་དང༌། མུ་གེ་དང༌། མི་ངས་དང༌། ཡམས་དང༌། གནོད་པ་དང༌།<line/>
འཚེ་བ་དང༌། འཁྲུག་པ་ཐམས་ཅད་ཞི་བར་འགྱུར་རོ། །ཉིན་གཅིག་བཞིན་དུ་བདག་ཉིད་ལ་དབང་བསྐུར་རམ། རེག་པར་བགྱིས་ན། རིག་སྔགས་དང༌། ཕྱག་རྒྱ་དང༌།<line/>
དཀྱིལ་འཁོར་གྱི་རིམ་པར་དབྱེ་བ་དང༌། ལས་ཆེན་པོ་འགྲུབ་པར་འགྱུར་རོ། །དོན་ཡོད་པའི་གྲུབ་པ་ཆེན་པོ་འགྲུབ་པར་འགྱུར་རོ། །གང་དང་གང་དུ་མཆིས་པ་དེ་དང་དེར་<line/>
མཆོད་པར་འགྱུར་རོ། །ཐམས་ཅད་ཀྱིས་མི་ལྡོག་པར་འགྱུར་རོ། །ཉིན་གཅིག་བཞིན་གཞལ་མེད་ཁང་རྒྱ་ཆེན་པོ་བཀྲ་ཞིང་རྣམ་པར་དཀྲ་བ་ཆེན་པོ་རྨི་ལམ་དུ་མཐོང་བ་དང༌།<line/>
</page>
<page index="35" id="214A">༄༅། །རྣམ་པ་ཐམས་ཅད་དུ་མཆོག་རྒྱ་ཆེན་པོ་འཐོབ་པར་འགྱུར་རོ། །དགེ་སྦྱོང་དང༌། བྲམ་ཟེ་དང༌། རྒྱལ་རིགས་དང༌། ཁྱིམ་བདག་དང༌། རྒྱལ་པོ་དང༌།<line/>
བློན་པོ་དང༌། བཙུན་མོའི་འཁོར་དང་བཅས་པ་ཐམས་ཅད་དབང་དུ་འགྱུར་ཞིང་མཆོད་པར་འོས་པར་འགྱུར་རོ། །རྟག་ཏུ་གཙང་མར་སྤྱོད་པར་གཙང་ཞིང་དག་པར་འགྱུར་<line/>
རོ༑ ༑རྟག་པར་དུས་ཀུན་ཏུ་འཕགས་པ་སྤྱན་རས་གཟིགས་དབང་ཕྱུག་བལྟ་འཚལ་བར་འགྱུར་རོ། །འདོད་པ་ཐམས་ཅད་ཀྱི་མཆོག་སྩོལ་བར་འགྱུར་རོ། །དེ་བཞིན་<line/>
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་རྨི་ལམ་དུ་རྟག་ཏུ་མཐོང་ཞིང༌། །ཤི་འཕོས་ནས་ཀྱང་འཇིག་རྟེན་གྱི་ཁམས་བདེ་<line/>
བ་ཅན་དུ་སྐྱེ་བར་འགྱུར་རོ། །ཨོཾ་པདྨེ་ས་ར་ས་ར་ཏིཥྛ་ཏིཥྛ་མ་ཧཱ་ཨ་མོ་གྷ་ས་མ་ཡ་སྭཱཧཱ། གསང་སྔགས་སོ། །ཨོཾ་པི་བུ་ལ་པདྨ་ཨ་མོ་གྷ་པྲ་ས་ར་པྲ་བི་ཤ་ཏུ་ཀུ་རུ་ཀུ་རུ་<line/>
སྭཱཧཱ། འཇུག་པའི་གསང་སྔགས་སོ། །ཨོཾ་ཨ་མོ་གྷ་ཨ་ནུ་ཤ་ཡ་མ་ཧཱ་པདྨ་བནྡྷུ་རེ་ཧཱུཾ། སློབ་མའི་གསང་སྔགས་སོ། །ཨོཾ་ཨ་མོ་གྷ་པདྨ་ཤི་གེ་ཏུ་རུ་ཏུ་རུ་ཏིཥཋི་བཛྲ་བནྡྷེ་<line/>
སྭཱཧཱ། སྤྱི་གཙུག་བཅིང་བའི་གསང་སྔགས་ཏེ། ལན་ཉིས་ཤུ་རྩ་གཅིག་བཟླས་སོ། །ཨོཾ་ཨ་མོ་གྷ་པདྨ་ཛ་ལོད་ཀེཥ་པ་བྷི་རི་བྷི་རི་ཧཱུཾ། ཆབ་བཏེག་པའི་གསང་སྔགས་ཏེ།<line/>
</page>
<page index="36" id="214B">ལན་ཉི་ཤུ་རྩ་གཅིག་བཟླས་སོ། །ཨོཾ་ཨ་མོ་གྷ་བི་ཀ་ཊ་སཾ་བྷ་ར་པདྨ་ཨ་ས་ནེ་ཛ་ལ་བ་ཏི་ཀུ་རུ་ཀུ་རུ་ཧཱུཾ། བུམ་པའི་གསང་སྔགས་ཏེ། ལན་བརྒྱ་རྩ་བརྒྱད་བཟླས་སོ། །ཨོཾ་པདྨོ་<line/>
པྲ་ས་ར་ཨ་མོ་གྷ་བི་མ་ལེ་བྷ་ར་བྷ་ར་སྭཱཧཱ། ཆབ་ཀྱི་རྒྱུན་གྱི་གསང་སྔགས་ཏེ། ལན་ཉི་ཤུ་རྩ་གཅིག་བཟླས་སོ། །ཨོཾ་ཨ་མོ་གྷ་པདྨེ་སུ་པདྨེ་པཱུརྞ་ཀ་རེ་དྷི་རི་དྷི་རི་བི་མ་ལེ་<line/>
སྭཱཧཱ། ལག་པའི་གསང་སྔགས་ཏེ། ལག་པ་གཉིས་ལ་ལན་སྟོང་རྩ་བརྒྱད་བཟླས་བརྗོད་བགྱིས་ནས་དཀྱིལ་འཁོར་དང༌། གསང་སྔགས་དང༌། ཕྱག་རྒྱ་དང༌། ཆོ་ག་ཞིབ་<line/>
མོ་དང༌། སྒྲུབ་པའི་དགོས་པ་ཐམས་ཅད་བགྱི་སྟེ། སྒྲུབ་པ་ཐམས་ཅད་ལ་བསྒྲུབ་པར་བགྱི་ཞིང་ལས་ཐམས་ཅྕད་ལ་དུས་ཐམས་ཅྕད་དུ་བགྱིའོ། །ཨོཾ་ཨ་མོ་གྷ་བི་མ་ལེ་ཛི་<line/>
ཧྭཱ་གྲ་སཾ་ཤོ་དྷ་ནི་པདྨ་ཀ་མ་ལ་ཛི་ཧྭཱ་སྭཱཧཱ། ལྕེ་སྤྱང་བའི་གསང་སྔགས་ཏེ། དྲི་ཆབ་ལ་ལན་སྟོང་རྩ་བརྒྱད་བཟླས་བརྗོད་བགྱིས་ཏེ་ཁ་བཤལ་ལ་ལྕེའི་དྲི་མ་ཡོངས་སུ་དག་<line/>
པར་འགྱུར་རོ། །པདྨ་དང་ཀུ་མུ་དའི་འདབ་མ་དང་འདྲ་བར་ལྕེ་མཉེན་པར་འགྱུར་རོ། །སོ་དང༌། རྐན་དང༌། མགུལ་པ་ཡོངས་སུ་དག་པར་འགྱུར་རོ། །ཨོཾ་ཨ་མོ་གྷ་གནྡྷ་བ་<line/>
ཏི་སུ་རུ་སུ་རུ་པྲ་བྷུ་རུ་དི་བྱ་གནྡྷེ་པདྨ་པྲ་བྷེ་སྭཱཧཱ། གསང་སྔགས་འདིས་ཁར་སྩལ་བའི་རིལ་བུ། ཙནྡན་དང༌། ན་ལ་ད་དང༌། སྤྲི་ཀ་དང༌། ཨུཏྤ་ལ་དང༌། གུར་གུམ་དང༌།<line/>
</page>
<page index="37" id="215A">༄༅། །གླ་རྩི་ལྷན་ཅིག་བླང་བ་བགྱིས་ལ་ཕྱེ་མ་ཞིབ་མོར་བཏགས་ནས་རིལ་བུ་ཞོ་གཉིས་ཙམ་པའི་ཚད་དུ་སྦྲང་རྩི་དང་ལྷན་ཅིག་སྦྱར་ལ་གསང་སྔགས་སྟོང་<line/>
རྩ་བརྒྱད་བཟླས་བརྗོད་བགྱིས་ཏེ་ཟངས་ཀྱི་སྣོད་དུ་སྩལ་ནས་བཟླས་བརྗོད་བགྱིད་པའི་ཚེ་ཁར་སྩལ་ནས་སྐད་ཅིག་ཙམ་ཞིག་བསྡད་པ་བགྱིས་ན། རྟག་ཏུ་ཁ་ནས་ཨུཏྤ་<line/>
ལའི་དྲི་འབྱུང་བར་འགྱུར་ཏེ། རྒྱང་གྲགས་ཙམ་དུ་ཐེ་ཚོམ་མེད། །དེ་བཞིན་གཤེགས་པ་ཐམས་ཅད་དང༌། །དེ་བཞིན་བྱང་ཆུབ་སེམས་དཔའང་དགྱེས། །འཕགས་པ་སྤྱན་རས་<line/>
གཟིགས་དབང་ཕྱུག་མཆོག་སྦྱིན་མགོན་པོ་མཆོག་ཏུ་དགའ་བར་འགྱུར་རོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ། བམ་པོ་གཉིས་པ།<line/>
བཟླས་པས་བདེ་བར་འགྲུབ་འགྱུར་པས། །དོན་ཡོད་རིག་སྔགས་བླ་ན་མེད། །རིག་སྔགས་འཆང་དང་གཏམ་བགྱིད་པས། །དུས་ཀུན་རུལ་དྲི་སྤང་བར་བགྱི། །མཁྲིས་པ་བད་<line/>
ཀན་སྣབས་དག་དང༌། །དེ་བཞིན་དུ་འཇིག་མྱུར་དུ་ནི། །ཁ་ནས་ལྷ་ཡི་དྲི་དག་འབྱུང༌། །སུ་ལ་ཚིག་དག་སྨྲས་པ་ནི། །དེ་ནི་མྱུར་དུ་དབང་དུ་འགྱུར། །ལྷ་རྣམས་དབང་དུ་མཆིས་<line/>
པ་དང༌། །བདེ་སོགས་བདག་པོ་དབང་པོ་དང༌། །གཤིན་རྗེ་ཆུ་ལྷ་ལུས་ངན་དང༌། །ཚངས་པ་ཁྱབ་འཇུག་དབང་ཕྱུག་ཆེ། །འཇིག་རྟེན་སྐྱོང་བ་བཞི་དག་དང༌། །ཟླ་བ་ཉི་མ་ཉིད་<line/>
</page>
<page index="38" id="215B">དག་དང༌། །ཐམས་ཅད་དབང་དུ་གྱུར་ནས་མཆིས། །འདི་ནི་ཁ་ན་མུར་བགྱིད་ན། །ཚིག་ལྡན་ལྕེ་ཡི་རྩེ་མོ་ལ། །མཆིས་པས་ཚིག་ནི་གསལ་བར་འགྱུར། །རྟག་ཏུ་མི་མིན་དབྱངས་<line/>
འགྱུར་ཏེ། །དྲི་མའི་སྐྱོན་ནི་རྣམ་པར་སྤངས། །ཚིགས་བཅད་སྟོང་ནི་ཀློག་པ་དང༌། །སྔོན་བཀླགས་པ་ནི་ཉམས་མི་འགྱུར། །ཧཱུཾ་ཞེས་བགྱིས་པས་ལྷ་ཀུན་དང༌། །ལྷ་གང་དཀྱིལ་འཁོར་<line/>
གནས་པའང་མཆིས། །ཕཊ་ཅེས་བགྱིས་པས་གདུག་པ་དང༌། །བགེགས་དང་ལོག་འདྲེན་རྣམ་པར་འཇིག །གནོད་སྦྱིན་སྲིན་པོ་ཤ་ཟ་དང༌། །བརྗེད་བྱེད་འབྱུང་པོ་གསང་བ་པ། །<line/>
ཐམས་ཅད་མོད་ལ་འབྱེར་འགྱུར་ཞིང༌། །ཁས་བུབ་ཏུ་ཡང་འགྱེལ་བར་འགྱུར། །རིལ་བུ་ཁ་ན་ཐོགས་ན་ནི། །དུས་ཀུན་ཏུ་ནི་མཁས་པས་འགྱུར། །གྲུབ་པ་མྱུར་དུ་ཐོབ་འགྱུར་ཏེ། །<line/>
ཐམས་ཅད་དུ་ཡང་ཚེ་རིང་འགྱུར། །ཚིག་མཉེན་འཇམ་ཞིང་སྙན་པར་འགྱུར། །རིལ་བུ་འདི་ནི་བཅང་བགྱིས་ན། །དོན་ཡོད་པདྨ་དྲི་མ་མེད། །རིལ་བུ་ཞེས་བགྱི་འགྲུབ་པར་འགྱུར། །<line/>
ཨོཾ་མ་ལ་བི་ག་ཏེ། པདྨ་བི་བ་རེ། སཉྩ་ར་བ་ཙ་རེ་སྭཱཧཱ། ཨ་མོ་གྷ་སིངྷེ་ཤོ་དྷ་ཡ་ཧཱུཾ། ནཱ་ག་པུས་པའི་ཤུན་པ་དང༌། ཨུ་ཤི་ར་དང༌། ཙནྡན་དང༌། པདྨ་གེ་སར་དང༌། ལི་ཤི་དང༌། ཀ་<line/>
ཀོ་ལ་དང༌། སྤང་སྤོས་དང༌། རྒྱ་སྤོས་དང༌། གུར་གུམ་དང༌། པྲ་པུ་ན་ད་རི་ཀ་དང༌། ཨེ་ལ་དང༌། ས་མ་ཀ་དང༌། ཨུ་གྲ་དང༌། སུ་གནྡྷི་ཀ་འདི་རྣམས་ཆ་མཉམ་པར་བགྱིས་ཏེ་ཞིབ་<line/>
</page>
<page index="39" id="216A">༄༅། །ཏུ་བཏགས་ནས་གསང་སྔགས་ལན་སྟོང་རྩ་བརྒྱད་བཟླས་ནས་ཆར་པའི་ཆབ་དང་བསྲེས་པས་ཁྲུས་བགྱིས་ཤིང་འཚལ་བའམ། ཆབ་དྲོན་པོས་ཁྲུས་<line/>
བགྱི་བའམ་འཚལ་པས་ཤིན་ཏུ་ཁྲུས་བགྱིས་པ་གཙང་མ་ཤིན་ཏུ་དག་པས་བག་ཚ་བ་མ་མཆིས་པ་བཏོན་པ་ཙམ་གྱིས། སྔོན་གྱི་དྲག་པོའི་ལས་རྣམས་དང༌། །གདོན་<line/>
ཀུན་འཇོམས་པ་འགྲུབ་པ་དང༌། །ནད་ཀུན་རྣམ་པར་ཉམས་པ་དང༌། །འདོད་ཆགས་ཞེ་སྡང་གཏི་མུག་གི །མུན་པ་མི་ཟད་སྤོང་བར་གསུངས། །བཀྲུས་འཚལ་ཙམ་གྱི་མོད་<line/>
ལ་ནི། ༑དྲི་མ་ཀུན་ཞི་སོམ་ཉི་མེད། །དཔལ་གྱིས་ལྷ་ཡི་བཞིན་དུ་འབར། །བསོད་ནམས་ཕུང་པོ་རྣམ་པར་འཕེལ། །གཟི་བརྗིད་ཕུང་པོ་རྟག་ཏུ་འབར། །ཟླ་བ་ཉི་མ་བཞིན་དུ་<line/>
མཛེས། །གཙང་མའི་ལུས་སུ་གྱུར་པ་ནི། །ལུས་ནི་ལྷ་ཡི་བཞིན་དུ་འགྱུར། །མི་གཙང་བ་ནི་གཙང་བར་འགྱུར། །མ་དག་པ་ནི་དག་པར་འགྱུར། །ཚངས་པར་སྤྱོད་མིན་ཚངས་<line/>
སྤྱོད་འགྱུར། །ཐུབ་མིན་ཐུབ་པ་ཁོ་ནར་འགྱུར། །ཚངས་པར་མི་སྤྱོད་ཚངས་སྤྱོད་འགྱུར། །མགོ་སྐྱ་གཉེར་མ་སྤངས་པ་དང༌། །རྟག་ཏུ་བྲོ་ནད་མ་མཆིས་འགྱུར། །ལུས་ལ་<line/>
ལྷ་ཡི་དྲི་རྣམས་འབྱུང༌། །པདྨ་ཀུ་མུད་མཉེན་པའི་ལུས། །སྔོན་གྱི་དྲི་ནི་རབ་སྤངས་ཏེ། །ལྷ་ཡི་ཙནྡན་དྲི་དག་ནི། །མདའ་རྒྱང་གང་དུ་སོམ་ཉི་མེད། །རྟག་ཏུ་བདེ་བར་ཉལ་བ་<line/>
</page>
<page index="40" id="216B">དང༌། །བདེ་བར་ཡང་ནི་སད་པར་འགྱུར། །གནོད་སྦྱིན་སྲིན་པོ་འབྱུང་པོ་དང༌། །ལྷ་མིན་གདུག་པ་ལོག་འདྲེན་དང༌། །གདུག་པའི་བགེགས་ཀུན་མཐོང་མི་འགྱུར། །མི་བཟད་དགྲ་<line/>
རྣམས་ཀྱིས་ཀྱང་མིན། །ལུས་ཉིད་སྦྱངས་པ་བགྱིས་ནས་སུ། །བཟླས་བརྗོད་བརྩོན་པའི་སྒྲུབ་པ་བགྱི། །ལེགས་པའི་སྒྲུབ་པའི་ལས་བགྱིས་ན། །དེ་ཉིད་བདེ་བར་འགྲུབ་པར་འགྱུར། །<line/>
རྒྱལ་བ་བྱང་ཆུབ་སེམས་དཔའ་ཀུན། །དེ་བཞིན་མོད་ལ་གཟིགས་པར་འགྱུར། །ལྷ་རྣམས་ཀུན་དང་གང་དག་གཞན། །དཀྱིལ་འཁོར་གནས་པ་མྱུར་དུ་མཆི། །ཅི་འདོད་ཡིད་ལ་<line/>
བཟླས་པ་ཡིས། །རྟག་ཏུ་དོན་ཡོད་གྲུབ་པར་འགྱུར། །ཐོག་མར་ལུས་སྦྱང་ཆོ་ག་བགྱི། །དེ་ནས་གསང་སྔགས་ལེགས་པར་སྤྱོད། །ཨོཾ་ཨ་མོ་གྷ་པདྨ་ལོ་ཙ་ནི་དི་བྱ། དྲིཥྚ་པ་རི་<line/>
ཤུདྡྷ། སུ་རུ་སུ་རུ་པདྨ། ཨཀྵི་ཤ་དྷུ་རུ་བྷུ་རུ་ས་མནྟ་བྱ་བ་ལོ་ཀི་ནི་སྭཱཧཱ། ལྡོང་རོས་གི་ཝང་རྒྱ་མཚོ་དབུ་བ་ས་ཧ་ཛ། །ཨུཏྤལ་སྦྲང་རྩི་ལྷན་ཅིག་རེང་བུ་འདི་བགྱིས་ལ། །གསང་<line/>
སྔགས་སུམ་སྟོང་རྩ་བརྒྱད་བཟླས་པའི་མིག་སྨན་འདི། །དེ་བཞིན་གཤེགས་པ་རྣམས་ཀྱིས་མཆོག་ཏུ་བཟང་ཞེས་གསུངས། །འདི་ནི་འཇིག་རྟེན་དབང་ཕྱུག་མཆོག་སྦྱིན་<line/>
གྱིས། །ཀུན་པས་བཀྲ་ཤིས་ཤིས་འདི་མིག་ནད་ཀུན། །འཇོམས་པར་བགྱིད་དེ་གཡར་ལམ་བཟང་པོ་རྨི། །ཡིད་དུ་མི་མཆི་བ་ཉིད་མཐོང་མི་འགྱུར། །ངན་པར་སྣང་དང་ངན་པར་<line/>
</page>
<page index="41" id="217A">༄༅། །བལྟ༑ ༑ནམ་ཡང་མཐོང་བར་མི་འགྱུར་རོ། །གཏུམ་པོ་འཇོམས་པ་གཏུམ་པོ་དང༌། །ལྷག་མ་སྤགས་པ་བསྒོམས་ཉེས་དང༌། །བཟའ་ཉེས་གནོད་<line/>
བསྒྲིབས་གནོད་སྦྱིན་དང༌། །སྲིན་པོ་དང་ནི་སྡིག་སྦྲུལ་དག །ཐམས་ཅད་ཉིན་དང་མཚན་དག་ཏུ། །མི་སྣང་བར་ནི་ཐེ་ཚོམ་མེད། །མིག་གིས་བཟང་པོ་མཐོང་བ་དང༌། །རྨི་ལམ་<line/>
བཟང་པོ་མཐོང་བར་འགྱུར། །ཟླ་བ་སྲིད་དུ་རབ་སྦྱར་བས། །ལྷ་རྫས་དག་ནི་མཐོང་བར་འགྱུར། །མིག་ཡོངས་སུ་སྦྱོང་བའོ། །ཨོཾ་བུདྡྷ་བུདྡྷ། བིབུདྡྷ་པདྨ་ཨ་མེ་གྷ་མུ་ཁི་བ་ར་བ་ར་<line/>
བ་ར་དེ་སྭཱ་ཧཱ། རིག་སྔགས་འདིས་གི་ཝང་ལ་ལན་སྟོང་རྩ་བརྒྱད་བཟླས་བརྗོད་བགྱིའོ། །དོན་ཡོད་པའི་རྒྱལ་པོ་ལན་ཉི་ཤུ་རྩ་གཅིག་བཟླས་བརྗོད་བགྱིའོ། །ཁྲོ་བོའི་རྒྱལ་པོ་<line/>
ལན་བདུན་བཟླས་བརྗོད་བགྱིའོ། །སྙིང་པོ་དང་ཉེ་བའི་སྙིང་པོ་ལན་བརྒྱ་རྩ་བརྒྱད་བཟླས་བརྗོད་བགྱིའོ། །བཟླས་བརྗོད་བགྱིད་པའི་ཚེ་ཡང་འདི་བླངས་ཏེ་དབྲལ་བའི་དབུས་སུ་<line/>
ཐིག་ལེ་བགྱིས་ཏེ་ཐིག་ལེ་ལན་གཅིག་བགྱིས་པས་དཔྲལ་བའི་སྟེང་ན་སྐར་མའི་དབྱིབས་ལྟ་བུར་གནས་པར་འགྱུར་རོ། །གདུག་པ་ཐམས་ཅད་དབང་འགྱུར་མཆིས། །<line/>
གནོད་སྦྱིན་འབྱུང་པོ་གང་དག་དང༌། །སྲིན་པོ་བགེགས་དང་ལོག་འདྲེན་ཉིད། །ཐམས་ཅད་འཇིག་འགྱུར་ཐེ་ཚོམ་མེད། །སེམས་ཅན་གདུག་པས་གདུག་བསམས་<line/>
</page>
<page index="42" id="217B">ཀྱང༌། །ཕྱིར་ཞིང་བཟོད་པར་མི་ནུས་པས། །དེ་དག་ཐམས་ཅད་འཇིག་འགྱུར་ཏེ། །མེ་ལ་ཕྱེ་མ་ལེབ་བཞིན་ནོ། །རྟག་ཏུ་རྒྱལ་པོ་སྐྱེ་བོར་བཅས། །འཁོར་བཅས་བློན་པོར་བཅས་པ་དང༌། །བློན་<line/>
པོ་ཆེ་དང་མདུན་ན་འདོན། །བཙུན་མོ་ཚོགས་བཅས་དབང་དུ་འགྱུར། །དགེ་སྦྱོང་དང་ནི་བྲམ་ཟེ་དག །ཐམས་ཅད་དབང་དུ་མཆིས་པར་འགྱུར། །རྒྱལ་རིགས་དམངས་རིགས་ཉིད་དག་སྟེ། །<line/>
ཐམས་ཅད་དབང་དུ་མཆིས་པར་འགྱུར། །མཆོད་པ་ཆེན་པོའི་འོས་སུ་འགྱུར། །རིག་སྔགས་ལ་ནི་ཐམས་ཅད་དང༌། །གང་དག་དཀྱིལ་འཁོར་གནས་པ་སྟེ། །དེ་དག་ཐམས་ཅད་དམ་ཚིག་<line/>
གི །རྗེས་སུ་སྒྲུབ་ཅིང་སྐྱོང་བར་འགྱུར། །ཕྱོགས་བཅུར་སྲུང་བ་བགྱིད་འགྱུར་ཞིང༌། །རྟག་ཏུ་གྲུབ་པ་བླ་མེད་སྩོལ། །ཐིག་ལེ་འདི་བགྱི་གྲོགས་མེད་རྒྱུ་བ་དག །ཆོམ་རྐུན་དང་ནི་ཆོམ་པོ་<line/>
གཡོན་ཅན་དང༌། །གཡུལ་འགྱེད་ཉིད་ཀྱི་འཇིགས་པ་གང་ཡིན་པ། །ཀུན་ནས་བསྒྲལ་བར་འགྱུར་ཏེ་སོམ་ཉི་མེད། །སེངྒེ་སྟག་དང་དོམ་དག་དང༌། །གླང་ཆེན་ཁྲོ་བོ་མི་བཟད་དང༌། །ཝ་དང་<line/>
གདུག་བཅས་སྲོག་ཆགས་དང༌། །སོ་གདུག་སྤྲུལ་ཀུན་མགོ་ནས་ཟ། །གང་དག་སྲོག་ཆགས་གདུག་པར་བཅས། །དེ་དག་ཐམས་ཅད་ནུབ་འགྱུར་ཏེ། །ནམ་ཡང་འབྱུང་བར་མི་འགྱུར་རོ། །<line/>
སེར་བ་མེ་དང་ཚིག་པ་དང༌། །ཆར་པ་མི་བཟད་མཚོན་ཆ་བྱད། །མཁས་པས་ཐིག་ལེ་འཆད་པའི་ལུས། །ཁྱིམ་རྡིབ་པས་ཀྱང་ནོན་མི་འགྱུར། །མཁས་པ་རིག་སྔགས་འཆང་བའི་དོན། །<line/>
</page>
<page index="43" id="218A">༄༅། །ཐམས་ཅད་འདི་ཡིས་བགྱིད་པར་འགྱུར། །ཤིན་ཏུ་མ་གྲུབ་གསལ་བར་ཡང༌། །འགྲུབ་པར་འགྱུར་ཏེ་ཐེ་ཚོམ་མེད། །བཅོམ་ལྡན་འདས། རིག་སྔགས་<line/>
འཆང་གིས་བདག་དྲན་པར་བགྱིད་ཅིང་དོན་ཡོད་པའི་ཞགས་པའི་སྙིང་པོ་དྲན་པར་བགྱིད་ན། བཅོམ་ལྡན་འདས། །དེ་མ་ཐག་ཏུ་རིག་སྔགས་འཆང་དེའི་མདུན་ན་བདག་<line/>
མཆིས་ནས་ཡིད་ལ་བསམ་པ་ཡོངས་སུ་རྫོགས་པར་བགྱིའོ། །ཐམས་ཅད་ཀྱི་མཆོག་ཐམས་ཅད་ཇི་སྐད་གསུངས་པ་བཞིན་སྩལ་བར་བགྱིའོ། །དགོས་པ་ཐམས་ཅད་བསྒྲུབ་པར་<line/>
བགྱིའོ། །དོན་ཡོད་གྲུབ་པ་རྗེས་སུ་སྩལ་བར་བགྱིའོ། །བདེན་པར་དམ་བཅས་པས་དམ་ཚིག་རྗེས་སུ་བསྐྱང་བར་བགྱིའོ། །བཅོམ་ལྡན་འདས། །གལ་ཏེ་རིག་སྔགས་འཆང་གིས་ཇི་<line/>
སྐད་གསུངས་པའི་ཆོ་ག་ཞིབ་མོ་སྒྲུབ་པར་བགྱིད་ན། །དེ་བཞིན་གཤེགས་པའི་བྱིན་གྱི་རླབས་དང༌། དེ་བཞིན་གཤེགས་པའི་བཀས་རྗེས་སུ་གནང་བ་དེ་དག་ཐམས་ཅད་བདག་<line/>
གིས་སྩལ་བར་བགྱིའོ། །བཅོམ་ལྡན་འདས། གལ་ཏེ་རིག་སྔགས་འཆང་སྒྲུབ་པ་དང་བྲལ་བར་གྱུར་ན། བཅོམ་ལྡན་འདས། དེ་ནི། བདག་གིས་མ་ནོངས་སོ། །དེ་ལྟ་བས་ན། རིག་<line/>
སྔགས་འཆང་གིས་ཇི་སྐད་གསུངས་པའི་ཆོ་ག་དང༌། ཆོ་ག་ཞིབ་མོ་སྒྲུབ་པས་གསང་སྔགས་དང༌། ཕྱག་རྒྱ་བསྒྲུབ་པར་བགྱི་སྟེ། དགོས་པ་དེ་དག་ཐམས་ཅད་ཐེ་ཚོམ་མ་<line/>
</page>
<page index="44" id="218B">མཆིས་པར་འགྲུབ་པར་འགྱུར་རོ། །དེ་ནས་གསང་སྔགས་བཟླ་སྟེ། ཨོཾ་ཨ་མོ་གྷ་བཱ་ཤ་དྷ་ར་པྲ་ས་ར་ཧཱུཾ། མཆོད་ཕྱིར་ཐོགས་པའི་སྐུད་པའི་གསང་སྔགས་ཏེ། གཞོན་ནུ་མས་བཀལ་<line/>
བའི་སྐུད་པ་ལ་ལན་བརྒྱ་རྩ་བརྒྱད་བཟླས་བརྗོད་བགྱིས་ནས་མདུད་པ་གསུམ་དོར་བར་བགྱིའོ། །ཨོཾ་ཨ་མོ་གྷ་པྲ་བ་ར་ཎ་མུ་རུ་མུ་རི་དི་བྱ་ཀ་ཤི་ཀཾ། སཾ་བྷ་བ་ཏུ་ཏ་ར་ཏ་ར་སྭཱ་ཧཱ། གོས་ཀྱི་<line/>
གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་ཨ་མོ་གྷ་བསྟ་ཎྱོད་ཀྵི་པཱ་མི་བོ་དྷི་ནི་པདྨེ་སྭཱ་ཧཱ། གོས་བརྟག་པའི་གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་ད་བྱོ་ད་ཀ་<line/>
སཾ་བྷུ་ཏ་ཨ་མོ་གྷ་བ་རུ་ཎ་ཙ་རེ་བྷི་ཀྵིན་ཙྱ་ཧཱུཾ། ཁྲུས་ཀྱི་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་ཨ་མྲྀ་ཏ་ཨ་མོ་གྷ་པདྨ་ཨ་ས་ནེ། བཪྵ་ནི་ཙུ་རུ་ཙུ་རུ་སྭཱ་ཧཱ། ཉེ་རེག་གི་སྔགས་ཏེ།<line/>
ལན་ཉི་ཤུ་རྩ་གཅིག་བཟླའོ། །ཨོཾ་ཨ་མོ་གྷ་རཀྵ་ཎི་ཀུ་རུ་ཀུ་རུ་སྭཱཧཱ། བདག་སྲུང་བ་སྟེ། ཡུངས་ཀར་དང༌། ཆབ་ལ་ལན་ཉི་ཤུ་རྩ་གཅིག་བཟླས་ནས་རང་གི་ལུས་ལ་དབང་བསྐུར་རོ། །ཨོཾ་<line/>
ཨ་མོ་གྷ་ས་མ་ཡ། མ་ཧཱ་པདྨེ་ཏིཥྛ་ཏིཥྛི་ཧཱུཾ། དམ་ཚིག་གི་གསང་སྔགས་ཏེ། ལན་བདུན་བཟླའོ། །ཨོཾ་སརྦཱ་ཏྲ་ཨ་མོ་གྷ་བ་བ་ཏི་ཏིཥྛ་རཀྵ་ཏུ་ཧཱུཾ། སློབ་མ་དང་གྲོགས་བགྱིད་པ་བསྲུང་བ་<line/>
སྟེ། ཐལ་བ་ལ་ལན་བདུན་བཟླས་ནས་དཔྲལ་བར་ཐིག་ལེ་བགྱིའོ། །ཨོཾ་ཏྲཻ་ལོཀྱ་པདྨ་ཨ་མོ་གྷ་ཀྲ་མ་ནེ་མི་ལི་མི་ལི་སྭཱ་ཧཱ། གོམ་པ་འདོར་བའི་སྔགས་ཏེ། ལན་ཉི་ཤུ་རྩ་གཅིག་བཟླའོ།།<line/>
</page>
<page index="45" id="219A">༄༅། །ཨོཾ་པདྨེ་མ་ཧཱ་པདྨེ་ས་ར་ས་ར། ས་མནྟེ་ན་པ་རི་བཥྜཱ་ཡ། ཨ་མོ་གྷ་པཱ་ཤེ་ན་སུ་རུ་སུ་རུ་སྭཱཧཱ། ཚོན་སྐུད་སྣ་ལྔ་ལ་ལན་བདུན་བཟླས་ཏེ་དཀྲི་བར་བགྱིའོ། །ཨོཾ་བི་ཙི་<line/>
ཏྲ་ཨ་མོ་གྷ་བསྟཱ་ན་རཾ་ག་བི་ཤུདྡྷ་ཡ། ཀི་ཎི་ཀི་ཎི་སྭཱཧཱ། བ་དན་གྱི་གསང་སྔགས་ཏེ། ལན་བདུན་བཟླའོ། །ཨོཾ་ཨ་མོ་གྷ་ཤ་ར་བཛྲ་ཏུནྜ་ཐ་ར་ཐ་ར་སྭཱ་ཧཱ། མདའི་གསང་སྔགས་ཏེ།<line/>
ལན་བདུན་བཟླའོ། །ཨོཾ་བི་པུ་ལ་ཨ་མོ་གྷ་མ་ཧཱ་དྷ་ར་བི་ཤུདྷེ་སི་རི་སི་རི་སྭཱ་ཧཱ། རྟ་བབས་ཀྱི་གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །སུ་དག་དེར་ཞུགས་ནས་མཐོ་རིས་ཀྱི་<line/>
སྒོར་ཞུགས་པར་འགྱུར་རོ། །སྡིག་པ་དང་སྒྲིབ་པ་ཐམས་ཅད་ཡོངས་སུ་བྱང་བར་འགྱུར་རོ། །ཨོཾ་ནཱ་ནཱ་བི་ཙི་ཊ། ཨ་མོ་གྷ་པུཥྤ། ཕ་ལ་ཏཱ་ཀཱི་རྞ་པཱུ་ར་ཡ་པ་ར་པ་ར་ཧཱུཾ། བུམ་པ་གང་བའི་<line/>
གསང་སྔགས་ཏེ། ལན་བདུན་བཟླའོ། །ཨོཾ་ཨ་མོ་གྷ་རཏྣ་བི་མ་ཎ། ཀ་ཊ་ད་ཙ། ཨ་དྲིཥྚ་བི་བྱ་གནྡྷོ་ཛྭ་ལ་སྥ་ར་ཎ། ས་མནྟེ་ན་ཛྭ་ལ་ཛྭ་ལ་སྭཱ་ཧཱ། པོག་ཕོར་གྱི་གསང་སྔགས་ཏེ། ལན་<line/>
བདུན་བཟླའོ། །ཨོཾ་ཛྭ་ལ་བ་ཏི། རཏྣ་གྷ་ཏ། སི་རི་ཎི་ཏུ་ཊི་ཏུ་ཊི་སྭཱ་ཧཱ། གཏོར་མའི་སྣོད་ཀྱི་གསང་སྔགས་ཏེ། ལན་བདུན་བཟླའོ། །ཨོཾ་དི་བྱ་བྷཾ་ཛ་ན་ཨ་མོ་གྷ་པདྨ་བ་རེ་པཱུ་ར་ཡ་ཧཱུཾ། ཁམ་<line/>
ཕོར་གྱི་གསང་སྔགས་ཏེ། ལན་བདུན་བཟླའོ། །ཨོཾ་ཨ་མོ་གྷ་སཾ་པུ་ར་ཎི་དྲོ་ཎ་གནྡྷ་པ་ཏི་སྭཱ་ཧཱ། ཐིག་ལེའི་གསང་སྔགས་ཏེ། ལན་བདུན་བཟླའོ། །ཨོཾ་ས་ར་ནི་སཱ་ར་ཡ། ཨ་མོ་གྷ་བྷ་ཛ་ནེ་<line/>
</page>
<page index="46" id="219B">མཱ་ད་ནེ་ཧཱུཾ། རིལ་བ་མགྲིན་རིང་གི་གསང་སྔགས་ཏེ། ལན་བདུན་བཟླའོ། །ཨོཾ་རཏྣ་དི་བྱ། རཏྣ་ཀུམྦྷ་བ་ཏི་སཱ་ག་ར། སཾ་པཱུ་ར་ཎི་སྭཱཧཱ། བུམ་པའི་གསང་སྔགས་ཏེ། ལན་བདུན་བཟླའོ། །ཨོཾ་<line/>
བི་ཙི་ཏྲོ་ཛྭ་ལ་ནཱ་ན་རཾ་ག་བྷི་བྷཀྟ་ཡ་སཾ་ཤོ་དྷ་ཡ་ཏུ་ཊི་སྭཱ་ཧཱ། ཚོན་རྩིའི་གསང་སྔགས་ཏེ། ལན་བདུན་བཟླའོ། །ཨོཾ་དི་བྱ་ཨ་ཝ་ལོ་ཀི་ནི་བི་བྷ་ཛ་ཡཾ་ཏུ་ས་མནྟེ་ན་ས་མ་ར་ཎ་སྭཱ་ཧཱ། ལན་ཉི་ཤུ་རྩ་<line/>
གཅིག་བཟླས་བརྗོད་བགྱིས་ཏེ་སོ་སོར་དབྱེ་བར་བགྱིའོ། །ཨོཾ་ན་ནཱ་པྲ་ཧཱ་ར་ཎ་ཨ་མོ་གྷ་མུ་དྲཱ་ཛྭ་ལ་ཛྭ་ལ་སྭཱ་ཧཱ། ཕྱག་མཚན་བྲི་བ་སྟེ། ལན་བདུན་བཟླའོ། །ཨོཾ་ཨ་མོ་གྷ་རཏྣ་སུ་ཏྲ་དྷ་རེ་ཀི་ཎི་<line/>
ཀི་ཎི་སྭཱ་ཧཱ། ཐིག་སྐུད་ཀྱི་གསང་སྔགས་ཏེ། ལན་བརྒྱ་རྩ་བརྒྱད་བཟླས་བརྗོད་བགྱིས་ཏེ་དཀྱིལ་འཁོར་རམ། རི་མོ་བྲི་བའི་རས་སམ། གཞན་གཞི་ཅི་ཡང་རུང་བ་ལ་ཡང་གདབ་པར་བགྱིའོ། །<line/>
ཨོཾ་བི་པུ་ལ་བ་རེ་བྲ་བེ་ཤ་ཡ། ཨོཾ་མོ་གྷ་པདྨེ་ཧཱུཾ། སྒོའི་ཆ་བྱེ་བའི་གསང་སྔགས་ཏེ། སྒོ་རེ་རེར་ཡང་ལན་ཉི་ཤུ་རྩ་གཅིག་བཟླའོ། །ཨོཾ་སུ་བྷི་བྷཀྟི་སུ་མཾ་ག་ལ་དྲ་ར་བཱ་བནྟི། ཨོཾ་དི་བྱ་བྷ་ཛ་<line/>
ན། ཨ་མོ་གྷ་པཱ་ཤ་ན་བ་རེ། གི་རི་གི་རི་ཧཱུཾ། ཨོཾ་སཾ་བཱུ་རྣ་རུ་ཕྱིད་བྱ་བ་ཛ་ནི། ཨོཾ་མོ་གྷ་པདྨེ་སྭཱ་ཧཱ། ལན་བདུན་བཟླ་བར་བགྱིའོ། །ཨོཾ་བི་བི་དྷ་རཱུ་པ་ཧཱ་རོ་བ་ཀྵ་ར་ཎ། ཙ་ལ་ཙ་ལ། ཨ་མོ་<line/>
གྷ་བ་ཏི་སྭཱཧཱ། ལན་ཉི་ཤུ་རྩ་གཅིག་བཟླའོ། །ཨོཾ་དི་བྱ་གནྡྷ་ནུ་ས་ར་ཎི་ཨ་མོ་གྷ་བ་ལེ་དྷ་ར་དྷ་ར་སྭཱཧཱ། མཆོད་ཡོན་གྱི་གསང་སྔགས་ཏེ། ལན་བདུན་བཟླའོ། །ཨོཾ་གནྡྷ་སྥ་ར་ཎི་ས་མནྟ།<line/>
</page>
<page index="47" id="220A">༄༅། །ཨ་མོ་གྷ་པྲ་སྥུ་ར་ཧཱུཾ། དྲིའི་གསང་སྔགས་ཏེ། ལན་བདུན་བཟླའོ། །ཨོཾ་ནི་རྨ་ལ་ཀཱ་ཡ་ཤོ་དྷ་ནི་དི་བྱ་གནྡྷ་པྲ་བུ་ར་ཎི་པཱུ་ར་ཡ་ཧཱུཾ། བྱུག་པའི་གསང་སྔགས་ཏེ།<line/>
ལན་བདུན་བཟླའོ། །ཨོཾ་གྷནྡྷ་ཙཱུ་རྞ་པྲ་པཱུ་ར་ཎི། ཙུ་རུ་ཙུ་རུ་སྭཱ་ཧཱ། དྲིའི་ཕྱེ་མའི་གསང་སྔགས་ཏེ། ལན་བདུན་བཟླའོ། །ཨོཾ་ས་མནྟེ་ན། བི་མ་ལེ་གནྦྷོ་ཏྟ་རེ་སྭཱ་ཧཱ། སྐུལ་བའི་གསང་<line/>
སྔགས་ཏེ། ལན་བདུན་བཟླའོ། །ཨོཾ་དི་བྱ་གནྡྷ་པྲ་པཱུ་ར་ཎི་སཱ་ག་ར་ཛ་ལ་དི་བྱ་ཨ་དྷི་ཥྛི་ཏེ་ཀ་ལ་ཤོ་དྷ་ར་པཱུ་རྞ་པཱུ་ར་ཡ་ཛ་ཡ་སིདྡྷེ་སྭཱ་ཧཱ། བུམ་པའི་དྲི་ཆབ་ཀྱི་གསང་སྔགས་ཏེ། ལན་བརྒྱ་<line/>
རྩ་བརྒྱད་བཟླའོ། །ཨོཾ་ར་ས་སཱ་གྲ་པ་ཏི། སརྦྦ་བི་དྷ་ཨ་དྷིཥྛ་ན་ཨ་དྷི་ཥྛི་ཏེ་སཾ་པཱུ་ར་ཡ་ཧཱུཾ། གཏོར་མ་རོ་སྣ་ཚོགས་ཅན་གྱི་གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་དི་བྱ་<line/>
བྷོ་ཛ་ན། སཾ་པཱུ་ར་ཡ། བི་པུ་ལ་པྲ་བྷེ་སྭཱ་ཧཱ། ཁ་ཟས་ཀྱི་གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་ཏྲི་ཤུ་ཀླ་བྷོ་ཛ་ན་བ་ལི་བི་པཱུ་ལ་ར་སཱ་གྲ་བ་ཏི་སུ་ར་པྲ་སུ་ར་ཧཱུཾ། ཟས་དཀར་<line/>
གསུམ་གྱི་གཏོར་མའམ། གཏོར་མ་གཞན་ལ་ཡང་ལན་ཉི་ཤུ་རྩ་གཅིག་བཟླའོ། །ཨོཾ་ཕ་ལ་བ་ཏི་སྭཱ་ར་བ་ཏི་དི་བྱ་བ་ན་སྤ་ཏི། ཏ་ར་ཏ་ར་ཏུ་ནི་སྭཱ་ཧཱ། འབྲས་བུའི་གསང་སྔགས་ཏེ།<line/>
ལན་བདུན་བཟླའོ། །ཨོཾ་དི་བྱ་ཀུ་སུ་མོཏྤ་ལ་ནཱ་ནཱ་བུཥྤ་པྲ་བཪྵ་ནི་བྷ་བ་སྭཱ་ཧཱ། མེ་ཏོག་གི་གསང་སྔགས་ཏེ། ལན་བདུན་བཟླའོ། །ཨོཾ་བི་བི་དྷ་ལ་ཏ་པུཥྤཱ་པ་ཀུཎྛི་ཏ་བ་ན་སྤ་ཏི་ཨ་ཧ་ར་སཾ་<line/>
</page>
<page index="48" id="220B">པཱུ་རྞ་ཀུཾ་བྷེ་སྭཱཧཱ། མེ་ཏོག་གཏོར་བའི་གསང་སྔགས་ཏེ། ལན་བདུན་བཟླའོ། །ཨོཾ་མ་ཧཱ་དྷུ་པ་མེ་གྷ་པ་ཊ་ལ་སཉྩ་དཱ་ཡ། ས་མནྟེ་ན་ཧཱུཾ་སྭཱཧཱ། དུག་པའི་གསང་སྔགས་ཏེ། ལན་ཉི་ཤུ་རྩ་<line/>
གཅིག་བཟླའོ། །ཨོཾ་ཨ་ཐ་ར་པ་ཎི་ཛྭ་ལ་ཛྭ་ལ་དེ་བ་མུ་ཁེ་སྭཱ་ཧཱ། མེའི་གསང་སྔགས་ཏེ། ལན་བདུན་བཟླའོ། །ཨོཾ་བྷི་བི་དྷ་མ་ཎི་ཀན་ཀ་རཏྣོ་ཛྭ་ལ་པུཥྨི་མ་ཎི་ཨ་མོ་གྷ་མ་ཎི་སྭཱ་ཧཱ། ཆ་ཞིང་<line/>
རྒྱན་པའི་གསང་སྔགས་ཏེ། ལན་བདུན་བཟླའོ། །ཨོཾ་པདྨ་ཀ་རེ་བི་མ་ལན་ཁ། ཨངྒུ་ལི། ས་མ་ས་མ་སརྦྦ་ཏ་ཐཱ་ག་ཏ་ཨ་དྷིཥྛི་ཏེ་སྭཱ་ཧཱ། ཐལ་མོ་སྦྱར་བའི་གསང་སྔགས་ཏེ། ལན་ཉི་ཤུ་<line/>
རྩ་གཅིག་བཟླའོ། །ཨོཾ་སརྦ་གུ་ཎ་པྲ་ཎ་ཏ། ཤི་རོ་བནྡྷ་ནཱ་ཡ་ན་མསྐ་རོ་མི། མི་ལི་མི་ལི་ཏུ་རི་ཎི་སྭཱ་ཧཱ། ཕྱག་བགྱི་བའི་གསང་སྔགས་ཏེ། ལན་བདུན་བཟླའོ། །ཨོཾ་ད་ཤ་དི་ཤ་ཨ་<line/>
བྷི་བནྡྷ་ན་པྲ་ས་ར་ཧུ་ཧཱུཾ། བསྐོར་བའི་གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་བི་བི་དྷ་ཡུ་དྷ་ཛྭ་ལི་ཏ་པ་ནི། པྲ་ཛྭ་ལ་པྲ་སྥུ་ར་ཧཱུཾ། ཐལ་མོའི་གསང་སྔགས་ཏེ། ལན་ཉི་ཤུ་<line/>
རྩ་གཅིག་བཟླའོ། །ཨོཾ་དི་བྱ་ཨ་མོ་གྷ་བི་པུ་ལ་སྭ་རེ་མ་དྷུ་ར་ནི་ར་གྷོ་ཥ་རུ་ཏེ་ན་ར་ཎ་ར་ཎ་ཧཱུཾ། དྲིལ་བུའི་གསང་སྔགས་ཏེ། ཉི་ཤུ་རྩ་གཅིག་བཟླའོ། །ཡང་ན་བརྒྱ་རྩ་བརྒྱད་དོ། །ཨོཾ་<line/>
རཤྨི་ཛྭ་ལ་ས་མནྟེ་ན། ཨ་བ་བྷྭ་ས་ཡ་མ་ཧཱ་མ་ཎི་རཏྣ་ཤི་ཁེ་སྭཱ་ཧཱ། མར་མེའི་གསང་སྔགས་ཏེ། ལན་བརྒྱ་རྩ་བརྒྱད་བཟླའོ། །ཨོཾ་དྷུ་རུ་དྷུ་རུ་ཨ་པ་ཧ་ཡ་ཤཱི་གྷ་ཛ་བེ་ཧཱུཾ་དགུག་པའི་<line/>
</page>
<page index="49" id="221A">༄༅། །གསང་སྔགས་ཏེ། གུ་གུལ་གྱི་བདུག་པ་ལ་ལན་བརྒྱ་རྩ་བརྒྱད་བཟླའོ། །ཨོཾ་དུཥྛ་ས་དོ་བི་བོ་དྷ་ནི། ས་མ་ས་མ་ཡ་བ་རེ་སྭཱཧཱ། དམ་ཚིག་གི་གསང་སྔགས་<line/>
ཏེ། ལན་ཉི་ཤུ་རྩ་གཅིག་བཟླའོ། །ཨོཾ་བི་ཙི་ཏྲ་མ་ཎི་བི་བུ་ལ་བརྟ་ནི་ཧཱུཾ། །བགྲང་ཕྲེང་གི་གསང་སྔགས་ཏེ། ལན་བརྒྱ་རྩ་བརྒྱད་བཟླའོ། །ཨོཾ་བི་ཙི་ཏྲ་ར་ཛྭ་ལོ་དི་བྱ། །ཀུ་སུ་མ་<line/>
བ་རེ་པུཥྤ་ར་ཏི་སྭཱཧཱ། མེ་ཏོག་ཕྲེང་བའི་གསང་སྔགས་ཏེ། ལན་བདུན་བཟླའོ། །ཨོཾ་དི་བྱ་ལོ་ཙ་ནེ་ཨ་མོ་གྷ་པྲ་བ་རེ། སརྦ་དི་བྱ་ཨ་དྷི་ཥྛི་ཏ། སིདྡྷི་ཤོ་དྷེ་བི་ལོ་ཀི་ཏེ་སྭཱཧཱ། དགུག་<line/>
པའི་གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་ཨ་མོ་གྷ་པདྨེ་ས་མནྟ། ཤུ་བྷ་ནེ་ཏ་ར་ཏ་ར་གཙྪ་སྭ་བྷ་བ་ན་མ་སྭཱཧཱ། སླར་གཤེགས་སུ་གསོལ་བའི་གསང་སྔགས་<line/>
ཏེ། ལན་ཉི་ཤུ་རྩ་གཅིག་བཟླའོ། །ཨོཾ་དི་བྱ་སཾ་པཱུ་ར་ཎི་ནཱ་གབི་ལོ་ཀི་ན་ཧཱུཾ། མཁར་གསིལ་གྱི་གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་བཌྚ་སྤུ་ར་ཎི་སྤུ་ར་ཡ། ཨ་<line/>
མོ་གྷ་བི་ཏ་ས་མནྟ་པྲ་བྷེ་སྭཱཧཱ། ལྷུང་བཟེད་ཀྱི་གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་དུར་བྷ་སཾ་སྠ་ར་བིདྡྷྱ་ཨ་ཏིཥྛི་ཏ་པྲ་ས་ར་སུ་ར་སུ་ར། རི་ཥིཔཱུ་ཛི་ཏེ་སྭཱ་ཧཱ། རྩ་གདིང་<line/>
བའི་གསང་སྔགས་ཏེ། ལན་ཉི་ཤུ་རྩ་གཅིག་བཟླའོ། །ཨོཾ་ཛྭ་ལ་དུ་མ་ཛྭ་ལ་ཤི་ཁི་རཤྨི་གརྦྷེ་སྭཱཧཱ། སྦྱིན་སྲེག་གི་གསང་སྔགས་ཏེ། ལན་བརྒྱ་རྩ་རྩ་བརྒྱད་བཟླའོ། །ཨོཾ་པདྨེ་ནི་པདྨ་<line/>
</page>
<page index="50" id="221B">ས་ནེ་བ་རེ་ནཱ་ག་བྷུ་བ་ནེ་སྭཱ་ཧཱ། འབབ་ཆུ་དང༌། མཚོའི་གསང་སྔགས་ཏེ། ལན་བདུན་བཟླའོ། །ཨོཾ་ཁ་ག་ཙ་རི་ཎི། ག་མ་ག་མ་ཡ་པ་ད་པྲ་ཙ་རི་ཎི་ཧཱུཾ། ལེན་པའི་གསང་སྔགས་ཏེ། ལན་<line/>
བརྒྱ་རྩ་བརྒྱད་བཟླའོ། །ཨོཾ་སརྦ་ཏྲ་ཨ་མོ་གྷ་བྷི་ཥི་ཀ་མ་ཧཱ་ཙཱུ་ཌ་བི་མ་ལེ་ཨ་བྷི་ཥིཉྩི་ཏུ་མ། པྲ་བ་ར་པཱ་ཎི་བྷུ་ཛེ་པདྨེ་དྷ་ཛེ་སྭཱ་ཧཱ། དབང་བསྐུར་བའི་གསང་སྔགས་ཏེ། ལན་ཉི་ཤུ་རྩ་<line/>
གཅིག་བཟླའོ། །རིག་སྔགས་འཆང་གིས་གསང་སྔགས་འདི་དག་ཐམས་ཅད་སོ་སོར་ཆོ་ག་ཞིབ་མོའི་སྒྲུབ་པ་ཇི་ལྟ་བ་བཞིན་དུ་ཐམས་ཅད་སོ་སོར་སྦྱར་ནས་ཆོ་ག་བསྒྲུབས་ན། དགོས་<line/>
པ་རྒྱ་ཆེན་པོའི་འབྱོར་པའི་མཐུ་འདི་དག་དང༌། མེ་ཏོག་དང༌། བདུག་པ་དང༌། དྲི་དང༌། ཕྲེང་བ་དང༌། བྱུག་པ་དང༌། རིན་པོ་ཆེའི་སྣོད་སྣ་ཚོགས་དང༌། ནོར་བུ་སྣ་ཚོགས་ཀྱི་གཞལ་མེད་<line/>
ཁང་རྒྱ་ཆེན་པོ་འབྱུང་བར་འགྱུར་རོ། །ལྷའི་མེ་ཏོག་དང༌། གདུགས་དང༌། བ་དན་སྣ་ཚོགས་འབྱུང་བར་འགྱུར་རོ། །རོ་བརྒྱ་དང་ལྡན་པའི་ཁ་ཟས་ཀྱི་མཆོག་དང༌། རོ་སྣ་ཚོགས་ཀྱི་<line/>
མཆོག་རྣམས་འབྱུང་བར་འགྱུར་རོ། །གཏོར་མ་བཟང་པོ་རྣམས་པ་སྣ་ཚོགས་འབྱུང་བར་འགྱུར་རོ། །ཇི་ཙམ་དེ་བཞིན་གཤེགས་པ་ལ་འོས་པའི་གཞལ་མེད་ཁང་དག་འབྱུང་བར་<line/>
འགྱུར་རོ། །བྱང་ཆུབ་སེམས་དཔའི་གཞལ་མེད་ཁང་ཇི་ལྟ་བ་དེ་ལྟ་བུ་དག་འབྱུང་བར་འགྱུར་རོ། །ལྷ་རྣམས་ཀྱི་གཞལ་མེད་ཁང་ཇི་ལྟ་བ་དེ་ལྟ་བུ་དག་འབྱུང་བར་འགྱུར་རོ། །ཀླུ་<line/>
</page>
<page index="51" id="222A">༄༅། །རྣམས་དང༌། གནོད་སྦྱིན་རྣམས་དང༌། ལྷ་མ་ཡིན་རྣམས་དང༌། ནམ་མཁའ་ལྡིང་རྣམས་དང༌། མིའམ་ཅི་རྣམས་དང༌། ལྟོ་འཕྱེ་ཆེན་པོ་རྣམས་ལ་སོ་སོའི་<line/>
གཞལ་མེད་ཁང་ཇི་ལྟ་བ་དེ་ལྟ་བུ་དག་འབྱུང་བར་འགྱུར་རོ། །མི་རྣམས་ཀྱི་ཁང་པ་ཇི་ལྟ་བ་དང༌། ཁ་ཟས་ཀྱི་མཆོག་ཇི་ལྟ་བུ་དག་འབྱུང་བར་འགྱུར་རོ། །དེ་ལྟ་བས་ན། དགོས་<line/>
པའི་རྣམ་པ་ཐམས་ཅད་བགྱི་བ་དང༌། དེ་ཁོ་ན་ཉིད་སྒྲུབ་པའི་ཇི་སྐད་གསུངས་པའི་ཆོ་ག་ཞིབ་མོ་དང༌། ཆོ་ག་དང༌། གསང་སྔགས་སྒྲུབ་པ་རྣམས་བགྱིའོ། །དེ་ནས་རིག་སྔགས་<line/>
འཆང་གིས་གྲུབ་པ་བླ་ན་མེད་པ་ཐམས་ཅད་འཐོབ་པར་འགྱུར་རོ། །གལ་ཏེ་རིག་སྔགས་འཆང་གིས་ལས་ཡོངས་སུ་རྫོགས་པར་བགྱི་སྟེ། དོན་ཡོད་པའི་ཞགས་པའི་སྙིང་<line/>
པོ་འདི་བརྗོད་པ་ཙམ་གྱིས་རིག་སྔགས་འཆང་གི་མདུན་དུ་བདག་རང་གི་གཟུགས་ཀྱིས་ཉེ་བར་མཆིས་ནས་བསམ་པ་དང༌། རེ་བ་ཐམས་ཅད་ཡོངས་སུ་རྫོགས་པར་བགྱིའོ། །<line/>
སྡིག་པ་དང༌། སྒྲིབ་པ་དང༌། གནོད་པ་ཐམས་ཅད་འཇིག་པར་འགྱུར། །ཡོངས་སུ་དག་པའི་ལྷ་ཆེན་པོ་ལྟར་ལུས་དག་པར་བགྱིའོ། །ཆོ་ག་ཞིབ་མོ་དང༌། ཕྱག་རྒྱ་དང༌། གསང་<line/>
སྔགས་དང༌། སྙིང་པོ་དང༌། དཀྱིལ་འཁོར་དང༌། དོན་ཡོད་པའི་ཞགས་པའི་རྒྱལ་པོའི་རྣམ་པར་ཐར་པའི་དཀྱིལ་འཁོར་གྲུབ་པའི་མཆོག་ཐམས་ཅད་སྩལ་བར་བགྱིའོ། །རིག་<line/>
</page>
<page index="52" id="222B">སྔགས་འཆང་འཁོར་ལོས་བསྒྱུར་བ་ཆེན་པོའི་དབང་བསྐུར་བས་དབང་བསྐུར་འགྱུར་རོ། །དེ་ཁོ་ན་ཉིད་ཡང་དག་པར་སྒྲུབ་པའི་གྲུབ་པ་སྩོལ་བར་བགྱིའོ། །དོན་ཡོད་པའི་<line/>
ཞགས་པའི་འཇིག་རྟེན་པ་དང༌། འཇིག་རྟེན་ལས་འདས་པ་སྒྲུབ་པའི་གྲུབ་པ་ཆེན་པོ་སྩལ་བར་བགྱིའོ། །ཤིན་ཏུ་རྒྱ་ཆེ་ཞིང་བག་ཚད་བ་མ་མཆིས་པ་དང༌། མཆོད་པ་དང༌། བཀུར་<line/>
སྟི་ཆེན་པོ་འཇིག་རྟེན་ཐམས་ཅད་ཀྱི་མཆོག་ཁྱད་པར་དུ་འཕགས་ཤིང་ནོར་འདུ་བའི་བཀྲ་ཤིས་དང༌། དཔལ་སྩལ་བར་བགྱིའོ། །འདི་ལ་ཡིད་གཉིས་དང༌། སོམ་ཉི་བསྐྱེད་པར་མི་<line/>
བགྱི་ཞིང་དངོས་པོ་གཞན་དུ་ཡང་ཡིད་ལ་མི་བགྱིའོ། །སེམས་ཅན་ཐམས་ཅད་ལ་བྱམས་པ་དང༌། སྙིང་རྗེ་དང་དགའ་བ་དང༌། བཏང་སྙོམས་ཀྱིས་བརྩེ་བ་ལ་མཆོག་ཏུ་བརྩོན་<line/>
པར་བགྱིའོ། །བུ་གཅིག་པ་བཞིན་དུ་སེམས་ཅན་དུ་གྱུར་པ་ཐམས་ཅད་ལ་མཆོག་ཏུ་བརྩེ་བར་བགྱིའོ། །བདེན་པར་སྨྲ་བ་དང༌། བདེན་པར་དགའ་བ་དང༌། སྙན་པར་སྨྲ་བ་དང༌།<line/>
སྙིང་རྗེའི་ལྷག་པར་བསམ་པས་དམིགས་ནས་དོན་ཡོད་པའི་ཞགས་པའི་སྙིང་པོ་བཟླ་བར་བགྱིའོ། །བཟླས་བརྗོད་ཀྱི་ཆོ་ག་བགྱི་ཞིང་ཕྱག་རྒྱ་དང་གསང་སྔགས་ཀྱང་བཟླ་བར་<line/>
བགྱིའོ། །ཕྱོགས་བཅུའི་སངས་རྒྱས་ཀྱི་ཞིང་ཐམས་ཅད་དུ་གཏོགས་པའི་དེ་བཞིན་གཤེགས་པ་རྣམས་ཡིད་ལ་བགྱིས་ནས་སངས་རྒྱས་རྗེས་སུ་དྲན་པ་བསྒོམ་པར་བགྱིའོ། །སངས་<line/>
</page>
<page index="53" id="223A">༄༅། །རྒྱས་དང༌། བྱང་ཆུབ་སེམས་དཔའ་ཐམས་ཅད་ལ་ཕྱག་བགྱིའོ། །འཕགས་པ་མགོན་པོ་སྤྱན་རས་གཟིགས་དབང་ཕྱུག་ལ་ཕྱག་བགྱིས་ནས་མངོན་སུམ་<line/>
དུ་བསྒོམ་པར་བགྱིའོ། །བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་གི་རིམ་མོའི་གཟུགས་ལ་ཕྱག་རྒྱ་བགྱིས་ཏེ་མདུན་དུ་རྩྭའི་གདིང་བ་གཏིང་ན་སྐྱིལ་མོ་ཀྲུང་<line/>
བཅས་ཏེ་མཆིས་ནས་གཞན་མི་སྨྲ་བར་བཟླས་པ་བགྱི་སྟེ། འདི་ནི། གསང་བའི་དེ་ཁོ་ན་ཉིད་སྒྲུབ་པའོ། །དེ་ནས་ཕྱག་རྒྱ་དང་གསང་སྔགས་བརྗོད་པར་བགྱིའོ། །དབང་ལ་དོན་<line/>
ཡོད་པའི་ཞགས་པའི་སྙིང་པོའི་དེ་ཁོ་ན་ཉིད་གྲུབ་པར་གྱུར་ཅིག །འཇིག་རྟེན་དབང་ཕྱུག་མགོན་པོ་ཐུགས་རྗེ་ཅན་སེམས་ཅན་ལ་བྱམས་པ་དང༌། སེམས་ཅན་དག་པ་ལག་ན་<line/>
པདྨ་ཅན། སེམས་ཅན་ཐམས་ཅད་ལ་བྱམས་པའི་བདག་ཉིད་ཅན་གྱི་བྱིན་གྱི་རླབས་ཀྱིས་བྱིན་གྱིས་བརླབས་པས། །ཕྱོགས་བཅུའི་དེ་བཞིན་གཤེགས་ཀུན་དང༌། ལྷ་དང་ཀླུ་དང་<line/>
གནོད་སྦྱིན་དང༌། སྲིན་པོ་ལྷ་མིན་གསང་བ་པ། འཇིག་རྟེན་སྐྱོང་དང་ཚངས་པ་དང༌། དྲག་པོ་ཁྱབ་འཇུག་གཞོན་ནུ་སོགས། །གཤིན་རྗེ་ཆུ་ལྷ་ལུས་ངན་དང༌། དྲང་སྲོང་ཚོགས་<line/>
དང་དེ་བཞིན་དུ། །ཟླ་ཉི་ཀུན་འགྱེད་གཞོན་ནུ་དང༌། །དེ་བཞིན་དབང་ཕྱུག་དབང་ཆེན་དང༌། །ཕྱག་རྒྱ་བཅིངས་པ་ཙམ་གྱིས་ནི། །དེ་དག་མྱུར་དུ་འདུ་བར་འགྱུར། །སྒྲོལ་མ་བདུན་ནི་<line/>
</page>
<page index="54" id="223B">འདུ་བར་འགྱུར། །དེ་བཞིན་ཕ་རོལ་ཕྱིན་བཅུ་དང༌། །མགྲིན་སྔོན་དེ་བཞིན་གོས་དཀར་ཅན། །དེ་བཞིན་པདྨ་གར་གྱི་དབང༌། །རྒྱལ་དང་རྣམ་རྒྱལ་ཉིད་དང་ནི། །ལྕགས་སྒྲོག་རྡོ་རྗེ་<line/>
ལྕགས་སྒྲོག་དང༌། །ལྷ་མོ་ཁྲོ་གཉེར་མཱ་མ་ཀཱི། །དཔེ་མེད་ཕོ་ཉ་མོ་དང་ནི། །འཇིགས་མེད་དཔལ་དང་དབྱངས་ཅན་དང༌། །པདྨ་ཀོ་ཏི་ཨུཏྤ་ལ། །པདྨའི་སོ་ཅན་དེ་བཞིན་དུ། །ཏི་སེ་ཡི་ནི་<line/>
རྩེ་མོ་ན། །འཕྲོག་མ་འབྱུང་པོའི་མ་དག་དང༌། །དེ་བཞིན་ལག་ན་རྡོ་རྗེ་བཅུ་།མཐུ་ཆེན་ཇི་བཞིན་རིག་འཛིན་དབང༌། །རྡོ་རྗེ་འཆང་ཆེན་དེ་བཞིན་དུ། །བཅུ་གསུམ་ལྷ་དབང་ལྷན་ཅིག་<line/>
དང༌། །སུམ་ཅུ་གཉིས་ནས་ལྷ་དག་ནི། །གསང་སྔགས་ཕྱག་རྒྱ་བཅིངས་ཙམ་གྱིས། །དེ་དག་ཐམས་ཅད་འདུ་བར་འགྱུར། །ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་<line/>
རྣམ་པར་གཟིགས་ཤིང་སྟོན་པར་མཛད་དོ། །དེའི་མོད་ལ་བྱང་ཆུབ་སེམས་དཔའ་རྣམས་ཀྱིས་རྣམ་པར་གཟིགས་ཤིང་རྟག་ཏུ་མཆོག་སྩོལ་བར་འགྱུར་རོ། །རྟག་ཏུ་མགོན་པོ་<line/>
འཕགས་པ་སྤྱན་རས་གཟིགས་དབང་ཕྱུག་ཕྱག་སྟོང་སྤྱན་སྟོང་པ་དང༌། ཕྱག་རྒྱ་སྣ་ཚོགས་འཛིན་པ་ལ་བལྟ་འཚལ་བར་འགྱུར་རོ། །ཕྱག་རྒྱ་བཅིངས་པ་ཙམ་གྱིས་ནི། །བྲམ་ཟེའི་ཆ་<line/>
ལུགས་དོན་ཡོད་ཞགས། །མཐོང་བར་འགྱུར་ཏེ་སོམ་ཉི་མེད། །མགྲིན་སྔོན་དང་ནི་རྟ་མགྲིན་དང༌། །དེ་བཞིན་རྒྱ་མཚོའི་ཀློང་དང་ནི། །མགོན་པོའི་ཞལ་ནི་བཅུ་གཅིག་དག། །དེ་བཞིན་<line/>
</page>
<page index="55" id="224A">༄༅། །ཞལ་ནི་བཞི་དག་དང༌། །མགོན་པོ་འཇིགས་པ་བརྒྱད་འཕྲོག་དང༌། །དེ་བཞིན་གཟིགས་པ་བསམ་མི་ཁྱབ། །རྣམ་པ་སྣ་ཚོགས་གཟུགས་དང་ནི། །རྒྱུན་ལྟ་<line/>
བུའི་ཏིང་ངེ་འཛིན། །ཕྱག་རྒྱ་བཅིངས་པ་ཙམ་གྱིས་ནི། །མགོན་པོ་ཐམས་ཅད་སྟོན་པར་མཛད། །བདེ་བ་ཅན་གྱི་འཇིག་རྟེན་ཁམས། །རྒྱལ་བ་འདྲེན་པ་འོད་དཔག་མེད། །བྱང་ཆུབ་<line/>
སེམས་དཔའི་ཚོགས་བསྐོར་བ། །མགོན་པོ་མོད་ལ་མཐོང་བར་འགྱུར། །གཞན་ཡང་སངས་རྒྱས་ཞིང་ནི་སྟོང་དག་གི །ཆུ་བོ་གངྒའི་བྱེ་མ་དང་མཉམ་པའི། །དེ་བཞིན་གཤེགས་<line/>
འབུམ་བྱེ་བ་བརྒྱ་ཕྲག་སྟོང༌། །བྱང་ཆུབ་སེམས་དཔའི་ཚོགས་བཅས་ཡོངས་བསྐོར་མགོན། །ཕྱག་རྒྱ་བཅིང་པ་ཙམ་གྱིས་མཐོང་བར་འགྱུར། །མཐོང་བ་ཆེན་པོའི་རྣམ་པར་<line/>
གཞན་མཐོང་སྟེ། ཉིན་གཅིག་བཞིན་དུ་བྱང་ཆུབ་སྙིང་པོ་དང༌། ཆོས་ཀྱི་འཁྲོ་ལོ་དེ་བཞིན་རྡོ་རྗེའི་གདན། །དེ་དག་རྨི་ལམ་སྣང་བ་མཐོང་འགྱུར་བས། །དེ་ལ་ཡིད་གཉིས་<line/>
སོམ་ཉི་ཐེ་ཚོམ་མེད། །སངས་རྒྱས་རྣམས་ཀྱིས་གཤུང་བའམ་མཚམས་མེད་ལྔ། །མགོན་པོ་ཆེ་ལ་གདུག་སེམས་ཉིད་དང་ནི། །བྱང་ཆུབ་སེམས་དཔའ་བར་ཆད་འཕགས་<line/>
པ་ལ། །ཁ་ཟེར་ཉིད་དང་དམ་ཆོས་བསླུ་བ་དང༌། རྒྱལ་བའི་གསུང་སྤོང་མནར་མེད་གཞོལ་བ་དང༌། མི་བཟད་དམྱལ་བ་བཅུ་དྲུག་གནས་པ་དང༌། བསྐལ་པ་འབུམ་མོ་<line/>
</page>
<page index="56" id="224B">ཐམས་ཅད་སྐད་ཅིག་གྲོལ། །ཕྱག་རྒྱལ་གསང་སྔགས་བཟླས་པ་ཙམ་གྱིས་སམ། །ཐོས་སམ་མཐོང་ངམ་མིང་ནི་བཟུང་བས་ཀྱང༌། །སྡིག་པ་དེ་ཀུན་འཇིག་འགྱུར་སོམ་ཉི་མེད། །དོན་<line/>
ཡོད་ཞགས་སྙིང་ཕྱག་རྒྱ་མཐོང་བ་ཡང༌། །འཇིག་རྟེན་མགོན་དང་མཚུངས་ཏེ་ཁྱད་པར་འཕགས། །སངས་རྒྱས་འབུམ་ཕྲག་སྟོང་དང་གངྒ་ཡི། བྱེ་མ་བརྒྱ་སྟོང་དག་ནི་མཐོང་བར་<line/>
འགྱུར། །བྱང་ཆུབ་སྙིང་པོར་གཏོགས་པ་ཐམས་ཅད་དང༌། །ཆོས་ཀྱི་འཁོར་ལོ་རབ་ཏུ་བསྐོར་བར་མཚུངས། །དོན་ཡོད་རྒྱལ་པོའི་སྙིང་པོ་ཕྱག་རྒྱ་དང༌། །གསང་སྔགས་མཐོང་ནས་<line/>
བསོད་ནམས་ཕུང་ཆེན་གྱིས། །བསོད་ནམས་ཕུང་པོ་འདི་དག་འཕེལ་བར་འགྱུར། །དེ་ཡི་ཚེ་ཡང་རྣམ་པར་འཕེལ་བར་འགྱུར། །དེ་ནི་དཔག་ཏུ་མེད་པར་སོམ་ཉི་མེད། །དེ་ནས་རིག་<line/>
སྔགས་འཆང་བ་གཙང་གྱུར་ནས། །གཙང་མའི་གོས་བགོས་ནས་ནི་ཐོག་མར་ཡང༌། །ཡོ་བྱད་སྒྲུབ་པ་གཙང་ཞིང་སྤྱོད་པ་གཙང༌། །རྟག་ཏུ་ཡན་ལག་སྤོས་ནི་སྣ་ཚོགས་དང༌། །སྣ་<line/>
ཚོགས་བདུག་པས་རབ་ཏུ་བདུགས་བགྱིས་ཤིང༌། །དཔུང་པ་ལག་པ་ལྷ་ཡི་སྤོས་ཀྱིས་བྱུག། གཙང་མའི་ས་ཕྱོགས་གཙང་མའི་སྟན་བཤམས་པར། སྐྱིལ་མོ་ཀྲུང་བཅས་ནས་ནི་<line/>
བྱམས་སེམས་དང༌། སྙིང་རྗེའི་ལྷག་བསམ་དེ་ཉིད་མཉམ་བཞག་ནས། །ཕྱོགས་བཅུའི་དུས་གསུམ་གཤེགས་པའི་སངས་རྒྱས་དང༌། རྟག་ཏུ་འཇིག་རྟེན་དབང་ལ་ཕྱག་བགྱི་<line/>
</page>
<page index="57" id="225A">༄༅། །ཞིང༌། རྟག་ཏུ་བླ་མ་མཆོད་ནས་ཆོས་ལ་བརྩོན། །ཤིན་ཏུ་རིག་པ་ཚིག་གཞན་མི་སྨྲ་བར། །ཤིན་ཏི་རིག་པས་སྲུང་བའི་ཆོ་ག་བགྱི། །ཤིན་ཏུ་བཀྲ་<line/>
ཤིས་བླ་མ་དེ་ཉིད་གུས། །བདེན་པར་སྨྲ་ཞིང་སྙན་པར་སྨྲ་བ་དང༌། །སེམས་ཅན་ཀུན་ལ་སྙིང་རྗེའི་བདག་ཉིད་ཅན། །ལྷན་ཅིག་རྗེས་མཐུན་གྱུར་ནས་དེ་ནས་ནི། །ཕྱག་རྒྱ་འདི་<line/>
བཅིང་བར་བགྱི་སྟེ། ལག་པ་པདྨའི་ཚུལ་དུ་བཞག་ལ་སོར་མོ་རྣམས་མཉམ་པར་བཅིངས་ཏེ་མཐེའུ་ཆུང་ཟླ་བའི་ཚུལ་དུ་སྙིང་གར་གཞག་གོ །ཕྱག་རྒྱ་འདི་ནི། དོན་ཡོད་པའི་<line/>
རྒྱལ་པོའི་སྙིང་པོའི་རྩ་བའི་ཕྱག་རྒྱ་སྟེ། བྱང་ཆུབ་ཀྱི་སྙིང་པོའི་བར་དུ་སྩོལ་བར་བགྱིད་དོ། །མགོན་པོ་འཇིག་རྟེན་དབང་ཕྱུག་དགུག་པའི་གསང་སྔགས་འདི་བརྗོད་དོ། །ཨོཾ་ཨ་<line/>
མོ་གྷ་བི་ཀུ་ར་བི་ཏ་ས་མནྟ་ཨ་ཝ་ལོ་ཀ་ཡ་ན་མསྟྲཻ་ཡ་དྷྭཱ། ཨ་དྷི་ཥྛི་ཏ་ཨ་མོ་གྷྲ་པ་པདྨེ། ཙ་ར་བི་ཙ་ར་སཉྩ་ཧཱུཾ་ཧཱུཾ། དེ་མ་ཐག་ཏུ་དུས་གསུམ་ལ་རྣམ་པར་བལྟ་བ་དོན་ཡོད་པའི་<line/>
རྒྱལ་པོ་པདྨ་འབར་བ་གསལ་བའི་ཆོ་འཕྲུལ་དང་བཅས་པའི་ཕྱག་རྒྱའི་རྒྱལ་པོས་ཤིན་ཏུ་ཕྲ་བའི་རྡུལ་དང་མཉམ་པའི་དུས་གསུམ་དུ་གཤེགས་པའི་སངས་རྒྱས་ཀྱི་ཞིང་<line/>
མང་པོ་མཐའ་དག་ཆེར་གཡོས་པར་འགྱུར་རོ། །དུས་གསུམ་དུ་གཤེགས་ཤིང་བཞུགས་པའི་སངས་རྒྱས་བཅོམ་ལྡན་འདས་དེ་དག་གི་སྐུ་ལས་འོད་ཟེར་སྣ་ཚོགས་འབུམ་<line/>
</page>
<page index="58" id="225B">ཕྲག་བརྒྱ་སྟོང་དུ་མ་དག་བྱུང་ནས་དེ་བཞིན་གཤེགས་པ་དེ་དག་ཐམས་ཅད་རབ་ཏུ་དགྱེས་ཤིང་སངས་རྒྱས་ཀྱི་ཞིང་ལ་མཛད་པའི་ཐུགས་རྗེ་ཆེན་པོས་ཕྱག་གསར་གྱི་ཁ་དོག་ལྟ་བུ་<line/>
བརྐྱངས་ནས་རིག་སྔགས་འཆང་གི་སྤྱི་བོར་འཇོག་པར་འགྱུར་རོ། །གྲུབ་པ་དམ་པ་དོན་ཡོད་པའི་རྣམ་པར་འཕྲུལ་བའི་བྱིན་གྱིས་རླབས་ཀྱིས་བྱིན་གྱིས་བརླབས་པ་སྩོལ་བར་འགྱུར་རོ།<line/>
དབང་ཕྱུག་དང༌། དབང་ཕྱུག་ཆེན་པོ་དང༌། ཚངས་པ་དང༌། ལྷའི་བུ་དང༌། གཤིན་རྗེ་དང༌། ཆུ་ལྷ་དང༌། ལུས་ངན་དང༌། ཁྱབ་བདག་དང༌། ཀུན་འགྱེད་གཞོན་ནུ་ལ་སོགས་པ་ལྷ་རྣམས་<line/>
སྲུང་བ་དང༌། སྐྱོབ་པ་དང༌། སྦེད་པ་བགྱིད་པར་འགྱུར་རོ། །ཕྱག་རྒྱ་བཅིངས་པ་ཙམ་གྱི་མོད་ལ་སྡིག་པ་དང༌། སྒྲིབ་པ་ཐམས་ཅད་དང༌། འཇིགས་པ་བརྒྱད་རྣམས་དང༌། ཆད་པ་ཐམས་<line/>
ཅད་ལས་ཡོངས་སུ་ཐར་པར་འགྱུར་རོ། །དེའི་གྲུབ་པ་ཡིད་དུ་མཆི་བར་འགྱུར་རོ། །ལས་ཐམས་ཅད་བགྱིད་པའི་ཕྱག་རྒྱ་ཐམས་ཅད་དུ་མཆོག་ལགས་པར་གྲགས་པ་ལགས་སོ། །དོན་<line/>
ཡོད་དམ་ཚིག་མཆོག་གྲགས་པ། །པདྨ་རྒྱས་པའི་ཕྱག་རྒྱ་བཅིང༌། །མཛུབ་མོ་གུང་མོ་རྣམས་པདྨ་ལྕགས་ཀྱུའི་ཚུལ་དུ་བགྱིད་ལ་སེན་མོ་མཉམ་པར་བཞག་པའི་ཕྱག་རྒྱ་འདི་བསྟན་<line/>
ཏེ་རྣམ་པར་གྲོལ་བའི་དཀྱིལ་འཁོར་རྩེ་བའི་ཕྱག་རྒྱ་འཛིན་པའི་གསང་སྔགས་འདི་བརྗོད་དོ། །ཨོཾ་ཨ་མོ་གྷ་པདྨཾ་ཀུ་ཤ་ས་མན་ཡཱ་ན། གྲྀ་ཧྣ་གྲི་ཧྣ། དྷ་ར་དྷ་ར། མ་ཧཱ་སཏྭ་ཧཱུཾ། ཕྱག་རྒྱ་<line/>
</page>
<page index="59" id="226A">༄༅། །བཅིང་སྟེ། བཅིངས་མ་ཐག་ཏུའམ་བཟླས་པ་ཙམ་གྱིས་དུས་གསུམ་དུ་གཤེགས་པའི་སངས་རྒྱས་བཅོམ་ལྡན་འདས་ཐམས་ཅད་ཀྱིས་ལེགས་སོ། །ཞེས་<line/>
བགྱི་བ་སྩོལ་བར་འགྱུར་རོ། །དེ་བཞིན་གཤེགས་པ་དེ་དག་ཐམས་ཅད་དགྱེས་པ་དང༌། མཉེས་པ་དང༌། རབ་ཏུ་དགྱེས་པ་དང༌། ཚིམ་པ་དང༌། ཐུགས་དགྱེས་པ་སྐྱེ་བར་<line/>
འགྱུར་ཞིང༌། རིག་སྔགས་འཆང་ལ་ཐུགས་རྗེ་ཆེན་པོ་རྒྱས་པའི་སྙིང་པོ་གྲུབ་པ་དམ་པ་སྩོལ་བར་འགྱུར་ཞིང༌། །ཡང་ནས་ཡང་དུ་མཐོང་བ་སྩོལ་བར་འགྱུར་རོ། །མཆོག་<line/>
ཐམས་ཅད་སྩོལ་བར་འགྱུར་རོ། །དོན་ཡོད་པའི་དམ་ཚིག་གྲུབ་པ་སྩོལ་བར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་གསང་བའི་དཀྱིལ་འཁོར་གྱི་ཆོ་ག་ཞིབ་མོ་<line/>
ཕྱག་རྒྱ་དང༌། གསང་སྔགས་འཛིན་པ་རྣམ་པར་གྲོལ་བའི་དཀྱིལ་འཁོར་བཟུང་བ་ཙམ་གྱིས་དམ་ཚིག་གི་རྗེས་སུ་འཇུག་པར་འགྱུར་རོ། །ཐམས་ཅད་དུ་འཕགས་པ་སྤྱན་<line/>
རས་གཟིགས་དབང་ཕྱུག་གི་གསང་བའི་དཀྱིལ་འཁོར་གྱི་ཆོ་ག་ཞིབ་མོ་ཕྱག་རྒྱ་དང༌། དམ་ཚིག་འཚལ་བར་འགྱུར་རོ། །ཐམས་ཅད་དུ་དགོས་པའི་གསང་སྔགས་གྲུབ་པར་<line/>
འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་མཆོག་སྦྱིན་པ་རྟག་ཏུ་བལྟ་འཚལ་བར་འགྱུར་རོ། །ལག་མཐིལ་པདྨ་ལྟར་བགྱིས་ལ་མཛུབ་མོ་གུང་མོ་རྡོ་རྗེ་ལྟར་<line/>
</page>
<page index="60" id="226B">བགྱི་ཞིང་མཐེའུ་ཆུང་བརྐྱང་པའི་ཕྱག་རྒྱ་ནི། པདྨ་འཆང་ལ་བདུག་པ་དང༌། །མེ་ཏོག་ལ་སོགས་དྲི་རྣམས་དང༌། །ཕྲེང་བ་བྱུག་པ་ཕྱེ་མ་དང༌། །བ་དན་གོས་དང་རྒྱན་དང་ནི། །གཏོར་<line/>
མ་མཆོད་ཡོན་རབ་ཏུ་དབུལ། །བུམ་པ་གང་བའི་དྲི་སོགས་དང༌། །ཚོན་སྐུད་སྣ་ལྔ་ཚོན་ཕྱེ་འོ། །གཞན་ཡང་ཟས་ནི་སྣ་ཚོགས་ལ། །ཕྱག་རྒྱ་འདི་ནི་ཀུན་ལ་མཆོག །འདི་ནི་དངུལ་<line/>
བའི་ཕྱག་རྒྱར་གསུངས། །ཐམས་ཅད་དུ་ནི་དོན་ཡོད་མཆོག །གོ་བར་བགྱིད་པའི་ཕྱག་རྒྱ་ནི། །པདྨའི་ཕྱག་གིས་བྱིན་གྱིས་བརླབས། །གུང་མོར་ནོར་བུ་དཀྲིས་པ་ལྟ་བུའི་ཕྱག་རྒྱ་<line/>
འདི་ནི༑ བག་ཚ་བ་མེད་པའི་པདྨ་རིན་པོ་ཆེའི་ཕྱག་རྒྱ་ལགས་ཏེ། འདི་ནི། གྲུབ་པ་དམ་པ་ལགས་སོ། །སྤྱན་དྲང་བའི་གསང་སྔགས་ནི། ཨོཾ་ཨ་མོ་གྷ་པདྨ་མ་ཧཱ་སཏྭ་ཨ་ཡ་ཏུ་མི་<line/>
ཧ་མཎྜ་ལེ། བི་རི་བི་རི་པདྨ་བྷུ་ཛེ་སྭཱ་ཧཱ། དུས་གསུམ་གཤེགས་པའི་སངས་རྒྱས་རྣམས། །གསོལ་བ་གདབ་པའི་གསང་སྔགས་ཏེ། །བྱང་ཆུབ་སེམས་དཔའ་ཐམས་ཅད་དང༌། །ཕྱག་<line/>
ན་པདྨ་གསོལ་གདབ་དགུག །ལྷ་རྣམས་ཀུན་དང་དེ་བཞིན་དུ། །དཀྱིལ་འཁོར་གྱི་ནི་ལྷ་རྣམས་དགུག །ཕྱག་རྒྱ་འདི་ནི་བཅིངས་པ་ཡིས། །ཕྱོགས་བཅུ་ཀུན་གྱི་སངས་རྒྱས་དང༌། །དེ་<line/>
བཞིན་བྱང་ཆུབ་སེམས་དཔའང་འདུ། །ལྷ་དང་ཀླུ་དང་གནོད་སྦྱིན་དང༌། །དྲི་ཟ་ལྷ་མིན་དེ་བཞིན་དུ། །ནམ་མཁའ་ལྡིང་དང་མིའམ་ཅི། །ལྟོ་འཕྱེ་ཆེན་པོ་ཉིད་དག་སྟེ། །དེ་ཀུན་སྐད་ཅིག་<line/>
</page>
<page index="61" id="227A">༄༅། །འདུ་འགྱུར་ཞིང༌། །བསྲུང་བའི་ཕྱིར་ནི་སོམ་ཉི་མེད། །ལག་པ་རྡོ་རྗེའི་ཚུལ་དུ་བཞག་ལ་ལག་པའི་མཐེའུ་ཆུང་རྣམས་པདྨའི་མཚམས་སུ་བྱ་སྟེ། གུང་མོ་<line/>
རྣམས་ཡིད་ཙམ་བསྐུམས་པའི་ཕྱག་རྒྱ་བཅིངས་པ་ནི། གྲུབ་ལྡན་འདི་ནི་ཕྱོགས་བཅིངས་དང༌། །དཀྱིལ་འཁོར་བཅིང་བར་བགྱི་བ་ཡི། །སྲུང་བའི་ལས་ལ་བག་ཚ་མེད། །ཕྱག་<line/>
རྒྱ་འདི་ནི་བཅིངས་ཙམ་དང༌། །གསང་སྔགས་སྟོང་ནི་བཟླས་ཙམ་གྱིས། །དཔག་ཚད་བདུན་ནི་ཁོར་ཡུག་ཏུ། །མཚམས་བཅིངས་དཀྱིལ་འཁོར་བཅིངས་པ་དང༌། །སྲུང་བའི་<line/>
ལས་ནི་བགྱིས་པར་འགྱུར་རོ། །ཨོཾ་ཨ་མོ་གྷ་བཛྲ་དྲྀ་ཌྷ་པདྨ་བནྡྷ་ས་མནྟེ་ན་མ་ཧཱ་ས་མནྟ་རཀྵ་ཏྣུ་མཾ། ཙུ་རུ་ཙུ་རུ་ཧཱུཾ་ཕཊ། དེ་ནས་དོན་ཡོད་ཕྱག་རྒྱ་སྟེ། གྲུབ་ལྡན་སེམས་ཅན་<line/>
ཀུན་སྨྲ་ན། །དོན་ཡོད་པ་ཡི་ཕྱག་རྒྱ་ནི། ཁྱད་པར་འཕགས་པ་གཞན་ཡང་བསྟན། །རྡོ་རྗེ་ཐལ་མོ་སྦྱར་ནས་སོར་མོ་རྣམས་མཉམ་པར་བཞག་སྟེ་སྲིན་ལག་ཁ་གདེངས་ལ་སོར་<line/>
མོ་རྣམས་ཡིད་ཙམ་བསྐུམས་པ་ནི། དོན་ཡོད་སྣ་ཚོགས་རྒྱལ་པོ་ཡི། །པདྨའི་ཕྱག་རྒྱ་ཆེན་པོར་བསྒྲགས། །ཕྱག་རྒྱ་འདི་ནི་ལས་ཀུན་དང༌། །འཇུག་པའི་ལས་ཀུན་སྦྱར་བ་<line/>
དང༌། །དཀྱིལ་འཁོར་ཕྱག་རྒྱ་མཆོག་ཀུན་གསུངས། །ཕྱག་རྒྱ་འདི་ནི་བཟུང་ཙམ་དང༌། གསང་སྔགས་དམ་པ་བསྲུངས་བགྱིས་ན། །རིག་སྔགས་འཆང་བ་འཇུག་པར་འགྱུར། །<line/>
</page>
<page index="62" id="227B">དུས་གསུམ་གཤེགས་པ་རྣམ་ཐར་པའི། །དཀྱིལ་འཁོར་དམ་པ་གྲུབ་པར་འགྱུར། །ཨོཾ་བཛྲེ་བཛྲེ། ཨ་དྷི་ཥྛི་ཏེ་པདྨོ་བི་ཤྭ་རཱུ་པ་དྷ་རེ། དྷ་ར་དྷ་ར་ཧཱུཾ། པྲ་བེ་ཤ་ཏུ་སྟྲཻ་ཡ་དྷོ་ནུ་ག་ཏ་ན་དྷ་<line/>
རི་ཏུ་ཊི་སྭཱ་ཧཱ། ཕྱག་རྒྱ་འདི་ནི་བཅིངས་ཙམ་གྱིས། །དེ་ཉིད་གྲུབ་པས་ཕྱོགས་བཅུ་ཡི། །སངས་རྒྱས་ཞིང་ནི་རྣམ་དྲུག་ཏུ། །གཡོ་བར་འགྱུར་བར་སོ་མ་ཉི་མེད། །ཕྱག་ན་པདྨའི་ལུས་<line/>
འབར་ནས། མགུ་བ་ཆེན་པོ་འབྱུང་བར་འགྱུར། །རིག་སྔགས་འཆང་ལ་འཛུམ་བཞིན་གྱིས། །རྟག་ཏུ་བལྟ་ཤིང་མདུན་ན་མཆོས། །སངས་རྒྱས་ཀྱི་ནི་ཞིང་ཀུན་དང༌། མཐོ་རིས་སྒོ་<line/>
རྣམས་འབྱེད་པར་འགྱུར། །སུམ་ཅུ་རྩ་གཉིས་གནས་རྣམས་ན། །གནས་པའི་ལྷ་རྣམས་སྒོ་འབྱེད་ཅིང༌། །སུམ་ཅུ་རྩ་གསུམ་གནས་སྒོ་ན། གནས་པ་ཐམས་ཅད་སྒོ་འབྱེད་དོ། །བདེ་<line/>
ཆེན་འཇིག་རྟེན་ཁམས་དག་ནི། །སྒོ་ན་གནས་པ་སྒོ་འབྱེད་དོ། །ཕྱག་རྒྱ་འདི་ནི་བཅིངས་ཙམ་གྱིས། །གནས་ཀུན་ཏུ་ནི་འཇུག་པར་འགྱུར། །ཕྱག་རྒྱ་སྡིག་པ་ཐམས་ཅད་འཕྲོག །ཉེ་བའི་<line/>
ཉོན་མོངས་ཐམས་ཅད་འཇོམས། །སྡུག་བསྔལ་ཀུན་ལས་རྣམ་པར་གྲོ། །གནོད་པ་ཐམས་ཅད་འཇིགས་པར་བགྱིད། །དམྱལ་བ་བཅུ་དྲུག་རྣམས་ལས་ཐར། །ཕྱག་རྒྱ་བཅིངས་པ་<line/>
ཙམ་གྱིས་ནི། མི་བཟད་འཇིགས་པ་བརྒྱད་རྣམས་དང༌། ཉེས་བྱས་ཐམས་ཅད་འཇིག་པར་བགྱིད། །དམྱལ་བའི་སྒོ་ནི་བཅད་པར་འགྱུར། །མི་བཟད་འཇིགས་ལས་བསྒྲལ་བར་<line/>
</page>
<page index="63" id="228A">༄༅། །འགྱུར༑ ༑ཕྱག་རྒྱ་འདི་ནི་མཐོང་ཙམ་གྱིས། །མཚམས་མེད་ལྔ་ནི་བགྱིས་པ་དང༌། སྡིག་པ་ཀུན་ལས་རྣམ་པར་ཐར། །སེམས་ཅན་ཀུན་ལ་རྟག་ཏུ་སྡུག །དེ་<line/>
བཞིན་གཤེགས་ཀུན་བྱིན་གྱིས་རློབ། །ཕྱག་རྒྱ་འདི་ཉིད་མཐེ་བོའི་རྩེ་མོ་ཅུང་ཟད་བཀུག་ལ་བཟུང་སྟེ་གུང་མོ་པདྨའི་རལ་བའི་ཚུལ་དུ་བགྱིས་ཏེ་སྤྱི་བོའི་རལ་བ་ས་ལ་བཞག་པ་<line/>
ནི༑ པདྨའི་རལ་བའི་ཕྱག་རྒྱ་ལགས་ཏེ། འདི་ནི། དོན་ཡོད་པའི་ཞགས་པ་ཞེས་བསྒྲགས་ཏེ། སེམས་ཅན་ཐམས་ཅད་ལ་སྨན་པའི་སླད་དུ་གསང་སྔགས་འདི་བརྗོད་པར་བགྱིའོ།།<line/>
ཨོཾ་ཨ་མོ་གྷ་པདྨོ་ཛ་ལེ་བི་ཤོ་དྷ་ཡ་ཧཱུཾ་བི་རི་བི་རི་བི་མ་ལེ་སྭཱ་ཧཱ། ཕྱག་རྒྱ་སྤྱི་བོར་བཞག་ནས་ཆབ་དག་གིས། བཀྲུས་ནས་གཙང་མས་གསང་སྔགས་འདི། །བརྒྱ་རྩ་བརྒྱད་དུ་<line/>
བཟླས་ནས་སུ། །ཕྱག་རྒྱ་གསང་སྔགས་དོགས་མེད་པས། རྟག་ཏུ་བཀྲུས་པའི་མོད་ཙམ་གྱིས། །མི་གཙང་བ་ནི་གཙང་བར་འགྱུར། །མི་གཙང་སྤྱོད་པ་གཟང་བ་དང༌། ཚངས་<line/>
སྤྱོད་མ་ཡིན་ཚངས་སྤྱོད་འགྱུར།། མི་ཐུབ་པ་ནི་ཐུབ་པར་འགྱུར། །བསོད་ནམས་ཕུང་པོ་ལྷ་བཞིན་འབར། །ཟླ་བ་ཉི་མ་བཞིན་དུ་མཛེས། །འཇིག་རྟེན་ཀུན་སྙིང་རྟག་ཏུ་སྡུག །<line/>
གསང་སྔགས་བླ་ན་མེད་པ་འགྲུབ། །གྲུབ་པ་དོན་ཡོད་ཞགས་པ་ཡི། །དོན་ཡོད་དེ་ཉིད་འགྲུབ་པར་འགྱུར། །ལྷ་རྣམས་ཀུན་ནི་འདུ་འགྱུར་ཏེ། བསྲུང་བའི་ཕྱིར་ནི་སོ་མ་ཉི་<line/>
</page>
<page index="64" id="228B">མེད༑ ༑མགོན་པོ་འཕགས་པ་སྤྱན་རས་གཟིགས། །སེམས་དཔའ་མཆོག་སྦྱིན་དག་པ་པོ། །མཆོག་སྦྱིན་རྒྱུན་དུ་ཐམས་ཅད་དུ། །ཉི་མ་རེ་རེ་མཐོང་འགྱུར་ཞིང༌། །ཚེ་འཕེལ་རྟག་<line/>
ཏུ་ནད་མེད་འགྱུར། །དེ་བཞིན་མགུ་དང་རྒྱས་པར་འགྱུར། །ཐམས་ཅད་དུ་ནི་ལས་འགྲུབ་སྟེ། །གནོད་པ་ཀུན་ལས་རྣམ་པར་གྲོལ། །སྡིག་པ་ཀུན་ལས་རྣམ་པར་ཐར། །ཐམས་ཅད་<line/>
དུ་ནི་བཀྲ་ཤིས་མཆོག །ཁྲུས་ཀྱི་རྣམ་པ་འདི་དག་ནོ། །དོན་ཡོད་ཁྲུས་ཀྱི་མཆོག་ཡིན་ནོ། །ལག་གཉིས་བསྡམས་ལ་འོག་ཏུ་བསྟན། །སྲིན་ལག་གཉིས་ཡིད་ཙམ་བསྐུམས་པ་ནི།<line/>
པདྨའི་ནོར་བུ་ཕྱག་རྒྱ་ལགས་ཏེ། ཀུན་ནས་ཀྱང་ནི་མཉམ་པར་བཞག །ཕྱག་རྒྱ་ཏིང་འཛིན་ལྟ་བུ་འདི། །སྐྱིལ་མོ་ཀྲུང་བཅས་མཆིས་ནས་སུ། །ཕྱག་རྒྱ་འདི་དག་བཅིངས་བགྱིས་ཤིང༌། །<line/>
མཉམ་པར་བཞག་ནས་གསང་སྔགས་བཟླས། །བཅིངས་པ་ཙམ་གྱི་མོད་ནས་ནི། །སྐྱིལ་ཀྲུང་རྡོ་རྗེ་ལྷུན་མཉམ་འགྱུར། །ཀུན་ནས་གོ་ཆར་གྱུར་ནས་ནི། །བགེགས་དང་ལོག་འདྲེན་<line/>
ཐམས་ཅད་དང༌། །གནོད་སྦྱིན་སྲིན་པོ་འབྱུང་པོར་བཅས། །ལྷ་མིན་མཁའ་ལྡིང་གིས་མི་མཐོང༌། །ཕྱོགས་དང་ཕྱོགས་མཚམས་རྣམས་དག་ཏུ། །དེ་དག་ཐམས་ཅད་རྒྱང་རིང་འབྲོས། །<line/>
བགེགས་མེད་པར་ནི་ལས་འགྲུབ་པས། །བཟླས་པའི་ལས་ལ་སོམ་ཉི་མེད། །ཨོཾ་ཨ་མོ་གྷ་བཛྲ་དྲྀ་ཌྷ་པདྨེ་ཤྭ་ར་ཧཱུཾ། ཐལ་མོ་མཉམ་པར་སྦྱར་ལ་མཛུབ་མོ་དང་གུང་མོ་བཀུག་ནས་མཐེ་<line/>
</page>
<page index="65" id="229A">༄༅། །བོང་པདྨ་ཁ་ཕྱེ་བ་ལྟར་བགྱི་སྟེ། དོན་ཡོད་པའི་དབང་ཕྱུག་རྒྱལ་པོའི་ཕྱག་རྒྱའོ། །འཕགས་པ་སྤྱན་རས་གཟིགས་དབང་ཕྱུག་གི་མདུན་དུ་གསང་སྔགས་དང༌།<line/>
ཕྱག་རྒྱ་བཅིང་བར་བགྱིའོ། །ཨོཾ་པདྨེ་ཤྭ་ར་ཨ་མོ་གྷ་བ་ར་ད། བྷི་རི་བྷི་རི་སྭཱ་ཧཱ། འདིས་ཐོག་མར་བཟླས་བརྗོད་ཉི་ཤུ་རྩ་གཅིག་བགྱིའོ། །དེའི་འོག་ཏུ་ཕྱག་རྒྱ་བཅིངས་ནས་དོན་ཡོད་<line/>
པའི་ཞགས་པའི་སྙིང་པོ་དེ་ཁོ་ན་ཉིད་སེམས་པའི་བསམ་བ་རྩེ་གཅིག་པས་བཟླས་བརྗོད་བགྱིའོ། །ལན་ཅིག་བཟླས་པ་ཙམ་གྱི་མོད་ལ་དུས་གསུམ་དུ་རྒྱུན་དུ་གཤེགས་པའི་<line/>
སངས་རྒྱས་འབུམ་ཕྲག་བརྒྱ་སྟོང་གངྒཱའི་ཀླུང་གི་བྱེ་མ་དང་མཉམ་པ་གཡོ་བར་འགྱུར་ཞིང༌། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་<line/>
ཀྱིས་རིག་སྔགས་འཆང་དེ་ལ་ལེགས་སོ། །ཞེས་བགྱི་བ་སྩོལ་བར་འགྱུར་རོ། །དབུགས་འབྱིན་པར་མཛད་དོ། །རིག་སྔགས་འཆང་དེ་ལ་འོད་ཟེར་སྣ་ཚོགས་གཏོང་བར་<line/>
མཛད་དོ། །མགོན་པོ་འཕགས་པ་སྤྱན་རས་གཟིགས་དབང་ཕྱུག་དྲན་པར་བགྱིས་པ་ཙམ་གྱི་མོད་ལ་མདུན་དུ་མཆིས་པར་འགྱུར་རོ། །འདི་ལྟར་བཅིངས་པ་ཙམ་གྱིས་ཕ་རོལ་<line/>
ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་རོ། །ཕ་རོལ་ཏུ་ཕྱིན་པ་བཅུ་དང་ལྡན་པར་འགྱུར་རོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་ལྡན་པར་འགྱུར་རོ། །དེ་<line/>
</page>
<page index="66" id="229B">བཞིན་གཤེགས་པའི་སྟོབས་བཅུ་དང་ལྡན་པར་འགྱུར་རོ། །མི་འཇིགས་པ་བཞི་འཐོབ་པར་འགྱུར་རོ། །འཕགས་པའི་ལམ་ཡན་ལག་བརྒྱད་ཡོངས་སུ་དག་པར་འགྱུར་རོ། །ཕྱག་<line/>
རྒྱ་འདི་བཅིངས་ལ་དོན་ཡོད་པའི་རྒྱལ་པོའི་སྙིང་པོ་དྲན་པར་བགྱིས་པ་ཙམ་གྱི་མོད་ལ་ཡོན་ཏན་དང་ཕན་ཡོན་རྣམས་འཐོབ་པར་འགྱུར་རོ། །བཟླས་བརྗོད་བརྒྱ་རྩ་བརྒྱད་བགྱིས་ལ་<line/>
ཕྱག་རྒྱ་བརྒྱ་རྩ་བརྒྱད་བཅིངས་ནས་ཞག་གཅིག་སྨྱུང་བ་བགྱིས་ཏེ་བཟླས་བརྗོད་བགྱིས་ན། འཕགས་པ་སྤྱན་རས་གཟིགས་དབང་ཕྱུག་བདག་ཉིད་ཀྱི་རང་བཞིན་དུ་མདུན་དུ་མཆིས་<line/>
ནས་རིག་སྔགས་འཆང་ལ་ལེགས་སོ་ཞེས་བགྱི་བ་སྩོལ་ཏེ། རིག་སྣགས་འཆང༌། །ལེགས་སོ་ལེགས་སོ། །འདི་ནི། བཟླས་བརྗོད་ཀྱི་དམ་པ་ཡིན་ནོ། །ཞེས་དཔུང་པ་གཡས་པ་བརྐྱང་<line/>
བའི་ལག་པས་རིག་སྔགས་འཆང་གི་སྤྱི་བོར་བཞག་ནས་དབུགས་འབྱིན་པར་འགྱུར་ཏེ། ཚུར་ཤོག་བུ། གང་འདོད་པའི་མཆོག་སློངས་ཤིག་དང་སྦྱིན་ནོ། །ཁྱོད་རྗེས་སུ་བཟུང་ཞིང་<line/>
བྱིན་གྱིས་བརླབས་པས་ངའི་བུ་རིག་སྔགས་འཆང་གི་ཐུ་བོར་གྱུར་ཅིག །རིག་སྔགས་འཆང༌། ཁྱོད་ཀྱིས་དོན་ཡོད་པའི་ཞགས་པའི་སྙིང་པོ་གྲུབ་པས་རྣམ་པར་གྲོལ་བའི་དཀྱིལ་འཁོར་<line/>
གྱི་ཕྱག་རྒྱ་རིམ་པར་དབྱེ་བ་དང༌། ཆོ་ག་ཞིབ་མོའི་རྒྱལ་པོ་ལ་བརྟན་པར་གྱིས་ཤིག །སྙིང་རྗེ་ཆེན་པོའི་སེམས་ཀྱིས་སེམས་ཅན་ཐམས་ཅད་ལ་གོམས་པར་གྱིས་ཤིག །ཁྱོད་འདི་<line/>
</page>
<page index="67" id="230A">༄༅། །ནས་མ་འོངས་པའི་མངལ་དུ་གནས་ནས་ཤི་འཕོས་ཏེ་འཇིག་རྟེན་གྱི་ཁམས་བདེ་བ་ཅན་དུ་འགྲོ་བར་འགྱུར་ཞིང༌། ཁྱོད་པདྨའི་ནང་དུ་བརྫུས་ཏེ་སྐྱེས་ནས་<line/>
རྒྱན་ཐམས་ཅད་ཀྱིས་བརྒྱན་ཅིང་མཚན་དང་དཔེ་བྱད་ཀྱིས་རབ་ཏུ་བརྒྱན་པ་བྱང་ཆུབ་ཀྱི་སྙིང་པོའི་མཐར་ཐུག་གི་བར་དུ་ཚེ་དཔག་ཏུ་མེད་པར་འགྱུར་རོ། །འདི་ལྟར་ཚིག་གཞན་<line/>
མི་སྨྲ་བར་ལན་སྟོང་རྩ་བརྒྱད་བཟླས་བརྗོད་བགྱིས་ཏེ། ཕྱག་རྒྱ་བརྒྱ་རྩ་བརྒྱད་བཟླས་བརྗོད་བགྱིས་ཏེ་ཕྱག་རྒྱ་བརྒྱ་རྩ་བརྒྱད་བཅིངས་པས། ལན་སྟོང་རྩ་བརྒྱད་ཚང་ནས་<line/>
ནམ་མཁའ་ལ་མཆི་བར་འགྱུར་རོ། །དོན་ཡོད་པའི་རྣམ་པར་འཕྲུལ་པ་རྣམ་པར་དག་པའི་དཀྱིལ་འཁོར་གྱི་འཁོར་ལོས་བསྒྱུར་བར་འགྱུར་རོ། །རིག་སྔགས་འཆང་འབུམ་<line/>
ཕྲག་བྱེ་བ་བརྒྱ་སྟོང་ཕྲག་བཅོ་བརྒྱད་ཀྱིས་ཡོངས་སུ་བསྐོར་བར་འགྱུར་རོ། །ཚེ་དཔག་ཏུ་མ་མཆིས་པར་འགྱུར་རོ། །དོན་ཡོད་རྒྱ་ཆེར་སྣང་བ་ཞེས་བགྱི་བའི་རྫུ་འཕྲུལ་འཐོབ་པར་<line/>
འགྱུར་རོ། །རྫུ་འཕྲུལ་གང་གི་མཐུས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སུ་དཔུང་པ་བསྐུམ་པ་ལས་བརྐྱང་བ་ཙམ་གྱིས་མཆི་ཞིང་སླར་ལྡོག་པར་འགྱུར་རོ། །<line/>
བཟླས་བརྗོད་བརྒྱ་སྟོང་བགྱིས་ལ་ཕྱག་རྒྱ་བརྒྱ་སྟོང་བཅིངས་ན། ཚེ་འདི་ཉིད་ལ་འཕགས་པ་སྤྱན་རས་གཟིགས་དབང་ཕྱུག་དང་འདྲ་བར་འགྱུར་རོ། །སྒྱུ་མ་ལྟ་བུའི་ཏིང་ངེ་འཛིན་<line/>
</page>
<page index="68" id="230B">གྱིས་རྣམ་པར་རོལ་བའི་དོན་ཡོད་པའི་མིག་ཡོངས་སུ་དག་པ་འཐོབ་པར་འགྱུར་རོ། །དབང་ཕྱུག་དང༌། དབང་ཕྱུག་ཆེན་པོ་དང༌། ཚངས་པ་དང༌། ལྷའི་བུ་དང༌། དྲག་པོ་དང༌། དབང་པོ་<line/>
དང༌། ཉི་མ་དང༌། ཟླ་བ་དང༌། གཞོན་ནུ་དང༌། གཤིན་རྗེ་དང༌། ཆུ་ལྷ་དང༌། ལུས་ངན་ལ་སོགས་པའི་གཟུགས་སྣ་ཚོགས་མཐོང་བར་འགྱུར་རོ། །ཀླུའི་རྒྱལ་པོའི་གཟུགས་རྣམ་པ་སྣ་<line/>
ཚོགས་ཀྱི་བར་དུ་མཐོང་བར་འགྱུར་རོ། །ཇི་ལྟ་ཇི་ལྟར་སེམས་ཅན་རྣམས་འདུལ་བར་འགྱུར་བ་དེ་ལྟ་དེ་ལྟ་བུའི་གཟུགས་མཐོང་བར་འགྱུར་ཏེ། འདི་ནི། འཇིག་རྟེན་པའི་བཟླས་བརྗོད་<line/>
སྒྲུབ་པ་འབུམ་ལགས་སོ། །འབུམ་བཟླས་པས་འཇིག་རྟེན་ལས་བཟླས་པ་ཕྱོགས་བཅུའི་སངས་རྒྱས་ཀྱི་ཞིང་ཐམས་ཅད་ན་དེ་བཞིན་གཤེགས་པ་ཐམས་ཅད་མངོན་སུམ་དུ་སྣང་<line/>
བའང་མཐོང་བར་འགྱུར་རོ། །དེ་བཞིན་གཤེགས་པ་ཐམས་ཅད་ལ་ལུང་བསྟན་པ་འཐོབ་པར་འགྱུར་རོ། །བྱང་ཆུབ་ཀྱི་སྙིང་པོ་ལ་ཐུག་གི་བར་དུ་ཕྱིར་མི་ལྡོག་པར་བྱིན་གྱིས་བརླབས་<line/>
བར་འགྱུར་རོ། །ཕྱག་རྒྱ་བཅིངས་ཏེ་སྐྱིལ་མོ་ཀྲུང་བཅས་ནས་སེམས་ཅན་ཐམས་ཅད་ལ་བརྩེ་བ་དང༌། འབྱུང་པོ་ཐམས་ཅད་ལ་བྱམས་པ་དང་སྙིང་རྗེ་བའི་སེམས་ཀྱི་རང་བཞིན་གྱིས་<line/>
དོན་ཡོད་པའི་ཞགས་པའི་སྙིང་པོ་ལན་གཅིག་བཟླས་བརྗོད་བགྱིའོ། །བཟླས་བརྗོད་བགྱིས་མ་ཐག་ཁོ་ནར་ལན་དྲུག་བརྒྱ་བཞི་བཅུར་བཟླས་བརྗོད་པར་བགྱིས་པར་འགྱུར་རོ། །དེ་བཞིན་<line/>
</page>
<page index="69" id="231A">༄༅། །གཤེགས་པ་ཐམས་ཅད་དབུགས་འབྱིན་པར་མཛད་ཅིང་དྲན་པ་དང༌། བློ་གྲོས་དང༌། གཟི་བརྗིད་ལུས་ལ་འཇུག་པར་བགྱིད་དོ། །བཟླས་བརྗོད་བགྱིས་པ་<line/>
ཙམ་གྱི་མོད་ལ་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་རོ། །རི་མོའི་སྐུ་གཟུགས་དེ་ལ་ཡང་འོད་ཟེར་འབྱུང་བར་འགྱུར་རོ། །འཕགས་པ་སྤྱན་རས་གཟིགས་<line/>
དབང་ཕྱུག་ཡོངས་སུ་དག་པའི་བདག་ཉིད་རྨི་ལམ་དུ་མཐོང་བར་འགྱུར་རོ། །མཆོག་ཐམས་ཅད་སྩོལ་བར་འགྱུར་རོ། །དེའི་ལས་གྱི་སྒྲིབ་པ་ཐམས་ཅད་ཡོངས་སུ་དག་པར་<line/>
འགྱུར་རོ། །སྡིག་པ་དང་སྒྲིབ་པ་ཐམས་ཅད་ཡོངས་སུ་བསལ་བ་དང་གཏུགས་པར་འགྱུར་རོ། །ནད་ཐམས་ཅད་སྤངས་པར་འགྱུར་རོ། །འཇིག་རྟེན་པའི་དགོས་པ་སྒྲུབ་པ་རྣམས་<line/>
ཀྱི་དམ་པ་ཐམས་ཅད་འགྲུབ་པར་འགྱུར་བས་སངས་རྒྱས་རྗེས་སུ་དྲན་པ་བསྒོམ་པར་བགྱིའོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ། བམ་པོ་<line/>
གསུམ་པ། ཐལ་མོ་ལྷན་ཅིག་བསྡམས་ཏེ་སྦྱར་ལ་རྩེ་མོ་ཡིད་ཙམ་བཀུག་སྟེ་ཁར་གཏད་ལ། སྲིན་ལག་གཉིས་ཕྱིར་འགྱེད་ཅིང་གུང་མོ་པདྨ་ལྟ་བུར་བགྱིས་ཏེ་སྔགས་འདི་<line/>
བརྗོད་དོ། །ཨོཾ་ཏུ་རུ་ཏུ་རུ་པདྨེ་ཨ་མོ་གྷ་སིདྡྷི་ཧཱུཾ། ཕྱག་རྒྱ་འདི་ནི་དོན་ཡོད་གྲུབ། །ལས་རྣམས་གྲུབ་དང་ལྡན་པ་ཡི། །འདི་ནི་བཅིང་བ་བགྱིས་པ་ཡིས། །ཀུན་རིག་མྱུར་དུ་འགྲུབ་<line/>
</page>
<page index="70" id="231B">པར་འགྱུར། །མྱུར་དུ་སྟོན་པ་སྩོལ་འགྱུར་ཏེ། །རྙེད་དཀའ་དོན་ཡོད་གྲུབ་པ་མཆོག །མཆོག་ཀུན་རབ་ཏུ་སྟོབ་པར་འགྱུར། །འཇིག་རྟེན་འདས་པ་དེ་བཞིན་འཇིག་རྟེན་པ། །སྒྲིབ་པ་<line/>
ཐམས་ཅད་ལས་ནི་རྣམ་པར་གྲོལ། །བསོད་ནམས་ཕུང་པོ་དག་ནི་རྟག་ཏུ་འཕེལ། །བཀྲ་ཤིས་སྒྲ་ནི་འབྱུང་བར་འགྱུར་བའོ། །ལྷ་རྣམས་རྟག་ཏུ་སྲུང་བར་འགྱུར། །རྡོ་རྗེ་བཅིང་བ་ཤིན་<line/>
ཏུ་བཅིང༌། །རྟག་ཏུ་སེམས་ནི་བརྟན་པོར་བགྱི། །མཛུབ་མོ་དག་ནི་ཡིད་བསྐུམས་ནས། །སྙིང་ག་དག་ཏུ་རབ་ཏུ་བརྐྱང༌། །དོན་ཡོད་པའི་པདྨའི་དཀྱིལ་འཁོར་ཕྱག་རྒྱ་དང༌། སྙིང་པོ་<line/>
གསུངས་པ་དང༌། པདྨའི་དབང་ཕྱུག་གི་ཕྱག་རྒྱ་ལས་དང་དོན་ཐམས་ཅད་འགྲུབ་པའི་གསང་སྔགས་དེ་དག་གསུངས་ནས་དེ་ནས་དོན་ཡོད་པའི་རྒྱལ་པོ་གསུངས་པ། ཨོཾ་ཨ་མོ་གྷ་<line/>
ཧྲྀ་ད་ཡ། པདྨེ་དྷ་ར་དྷ་ར་པདྨ་དྷ་ར་མ་ཧཱ་མཎྜ་ལ་ཧྲྀ་ད་ཡ་ཧཱུཾ། སྙིང་པོ་ཕྱག་རྒྱ་འདི་ནི་བཅིངས་པ་ཡིས། །པདྨ་འཆང་བའི་དོན་ཡོད་སྙིང་པོ་ཡི། །གྲུབ་པ་དེ་ཉིད་ཡང་དག་སོམ་ཉི་མེད། །<line/>
ཐམས་ཅད་དུ་ནི་ལས་རྣམས་ཐམས་ཅད་དང༌། དེ་ནི་གྲུབ་པར་འགྱུར་ཏེ་སོམ་ཉི་མེད། །ཤིན་ཏུ་གསང་བའི་ཕྱག་རྒྱ་གསུང༌། །ཤིན་ཏུ་གསང་བའི་གསང་སྔགས་བཟླས། །ཤིན་ཏུ་<line/>
བཀྲུས་པས་གོས་གཙང་བགོ །གཙང་མའི་སེམས་ཀྱིས་འཆང་བགྱིད་ཅིང༌། །སེམས་ཅན་ཀུན་ལ་བརྩེར་གྱུར་ནས། །རྟག་ཏུ་བླ་མ་གུས་པར་བསྒོམ། །རྟག་ཏུ་ཤིན་ཏུ་དང་བགྱི་ཞིང༌། །<line/>
</page>
<page index="71" id="232A">༄༅། །པདྨའི་ཕྱག་ལ་དགའ་བར་བགྱི། །མྱུར་དུ་ལས་འགྲུབ་མྱུར་དུ་ནི། །པདྨ་འཆང་དང་སངས་རྒྱས་འཐོབ། །མྱུར་དུ་འཇིག་རྟེན་དབང་ཕྱུག་འཐོབ། །མྱུར་དུ་<line/>
སེམས་ཅན་ཀུན་ཕན་ལྡན། །ལག་པ་གཡོན་པ་བརྐྱང་པ་ཙམ་གྱིས་ཁར་པདྨའི་ཚུལ་དུ་བཞག་ལ་ལག་པ་བསྒྱུར་ནས་མཛུབ་མོ་གྱེན་དུ་བསྒྲེང༌། མཐེ་བོང་ཡིད་ཙམ་བཀུག་<line/>
ལ་ལག་པ་གཡས་པ་བརྐྱང་སྟེ་སོར་མོ་རྣམས་པདྨའི་ཚུལ་དུ་བཞག་ལ་མཐེ་བོང་ཡིད་ཙམ་བཀུག་སྟེ་གུང་མོ་དོན་ཡོད་པའི་ཞགས་པ་བགྱི་བ་ནི། དོན་ཡོད་པའི་ཞི་བའི་ཆོ་ག་<line/>
ཆེན་པོའི་མིག་སེམས་ཅན་ཐམས་ཅད་ལ་བྱམས་པའི་སེམས་དང༌། སྙིང་རྗེའི་བདག་ཉིད་ཅན་ལགས་ཏེ། གསང་སྔགས་འདི་བརྗོད་དོ། །ཨོཾ་པ་ཤུ་པ་ཏི་པཱ་ཤྲཱ་དྷ་ར་ས་ཧ་<line/>
སྲ་ར་ཤྨི་པྲ་ཏི་མ་ཎ་ཌི་ཏ་ཀཱ་ཡ། ཨ་ཀ་རི་ཥ་ནི་སཉྩོ་ད་ནི། བྷུ་རུ་བྷུ་རུ། ཨ་མོ་གྷ་པཱ་ཤ་སིདྡྷི་ཧཱུཾ། ཕྱག་རྒྱ་འདིས་གསང་སྔགས་ལན་ཉི་ཤུ་རྩ་གཅིག་བཟླའོ། །དེ་ནས་དོན་ཡོད་<line/>
པའི་ཞགས་པའི་སྙིང་པོ་བཟླས་ནས་ལག་པ་གཡས་པ་ཞགས་པའི་ཕྱག་རྒྱའི་ཚུལ་དུ་གདེག་ཅིང༌། སླར་ཡང་རང་གི་གནས་སུ་བཟུང་ཞིང་གསང་སྔགས་ལན་བདུན་བཟླས་ཏེ།<line/>
ལན་བདུན་དུ་ཡང་གདེག་གོ །དོན་ཡོད་རྒྱལ་པོ་བཟླས་པ་ནི། །བསམ་པ་མཆོག་ཏུ་དག་པས་བགྱི། །བཟླས་པ་ཙམ་གྱི་མོད་ལ་ནི། །དོན་ཡོད་ཞགས་པའི་ཕྱག་རྒྱ་ཡིས། །བྱང་ཆུབ་<line/>
</page>
<page index="72" id="232B">ཐམས་ཅད་དགུག་པ་དང༌། །མོད་ལ་སངས་རྒྱས་ཉིད་དུ་འགྱུར། །གཞན་ཡང་དགོས་པ་སྣ་ཚོགས་དག །ཇི་ལྟར་ཡིད་ལ་བསམ་པ་བཞིན། །མོད་ལ་གྲུབ་པ་བླ་མེད་དང༌། །མེད་ལ་ཐམས་<line/>
ཅད་དགུག་པར་འགྱུར། །ལྷ་དང་ཀླུ་དང་གནོད་སྦྱིན་དང༌། །དྲི་ཟ་ལྷ་མིན་ནམ་མཁའ་ལྡིང༌། །མིའམ་ཅི་དང་ལྟོ་འཕྱེ་ཆེ། །རིག་སྔགས་འཆང་ལ་བལྟ་བའི་ཕྱིར། །ཐམས་ཅད་དེ་ཡི་<line/>
མོད་ལ་འདུ། །ཕྱོགས་བཅུའི་སངས་རྒྱས་ཐམས་ཅད་དག །དེ་ཉིད་གཟིགས་པས་གཟིགས་པར་འགྱུར། །རིག་སྔགས་འཆང་ལ་ཕྱག་བགྱིའི་ཕྱིར། །བྱང་ཆུབ་སེམས་དཔའ་འདུ་<line/>
བར་འགྱུར། །མགོན་པོ་འཕགས་པ་སྤྱན་རས་གཟིགས། །མཆོག་སྦྱིན་སྤྱི་བོར་ཕྱག་འཇོག་འགྱུར། །ཡོངས་སུ་དག་པའི་བདག་ཉིད་ཀྱི། །རང་བཞིན་མོད་ལ་སྟོན་པར་མཛད། །<line/>
གང་དག་མནར་མེད་སོང་བ་དང༌། །སེམས་ཅན་མཚམས་མེད་ལྔ་བགྱིད་དང༌། །གང་དག་འཕགས་ལ་སྐུར་འདེབས་དང༌། །གང་དག་དམ་ཆོས་སྤོང་བ་དང༌། །ཕྱག་རྒྱ་འདི་མཐོང་<line/>
འཛིན་བཅུག་དང༌། །བཅིངས་པས་མོད་ལ་སྡིག་པ་ཀུན། །འཇིག་འགྱུར་མོད་ལ་འདྲེན་པ་མཐོང༌། །ཕྱག་རྒྱ་བཅིངས་པ་ཙམ་གྱིས་ནི། །དགོས་པ་ཐམས་ཅད་འགྲུབ་པར་འགྱུར། །<line/>
ཕྱག་རྒྱ་འདི་ནི་མཐོང་ཙམ་དང༌། །གསང་སྔགས་ཟློག་པར་བགྱིད་པ་དང༌། །རིག་སྔགས་འཆང་བ་མཐོང་བ་དེ། །འཕགས་པ་སྤྱན་རས་གཟིགས་དབང་ནི། །མངོན་དུ་མཐོང་བར་<line/>
</page>
<page index="73" id="233A">༄༅། །བལྟ་བར་བྱ། །ཚེ་རབས་བརྒྱུད་པར་བསྐལ་པ་ནི། །བརྒྱ་དང་སྟོང་དུ་བསགས་པ་ཡི། །སྡིག་པ་ལས་ཀྱི་སྒྲིབ་པ་རྣམས། །ཕྱག་རྒྱ་བཅིངས་སམ་མཐོང་ཙམ་གྱིས།།<line/>
དེ་ཀུན་འབྱང་འགྱུར་སོམ་ཉི་མེད། །ཐལ་མོ་ལྷན་ཅིག་དམ་དུ་སྦྱར་ཏེ་མཁས་པདྨའི་ཚུལ་དུ་བགྱིས་ལ་མཛུབ་མོ་ནོར་བུ་བགྱིས་ཏེ་གུང་མོ་ཡིད་ཙམ་ཞིག་བཀུག་པ་ནི།<line/>
ཡིད་བཞིན་གྱི་ནོར་བུ་ཆེན་པོའི་རྒྱལ་མཚན་གྱི་རྩེ་མོ་སྟེ། ལག་པ་སྤྱི་བོར་བརྐྱང་ནས་སྤྱི་བོར་དབང་བསྐུར་བ་སྩོལ་བའི་གསང་སྔགས་འདི་བརྗོད་དོ། །ཨོཾ་སྟྲཻ་ཡ་དྷྭ་ནུ་ག་ཏ།<line/>
ཨ་བྷི་ཥྀཉྩ་ཏུ། སརྦ་སྟྲཻ་ཡ་དྷྭ། ཨ་བྷི་ཥེ་ཀཻ་པདྨ་མ་ཎི་སུ་པདྨེ། ཨ་མོ་གྷེ་སརྦ་ཏ་ཐཱ་ག་ཏ། ཨ་དྷི་ཥྛི་ཏེ་ཧཱུཾ། འདིས་དབང་བསྐུར་བ་ཙམ་གྱིས་རིག་སྔགས་འཆང་ལ་དེ་བཞིན་<line/>
གཤེགས་པ་ཐམས་ཅད་ཀྱིས་དབང་བསྐུར་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གིས་ཕྱག་གིས་དབང་བསྐུར་བར་འགྱུར་རོ། །རིག་སྔགས་འཆང་གི་<line/>
རྒྱལ་པོ་ཆེན་པོར་འགྱུར་རོ། །རིག་སྔགས་འཆང་ཐམས་ཅད་འགྲུབ་པར་འགྱུར་རོ། །ཉོན་མོངས་པའི་སྒྲིབ་པ་ཐམས་ཅད་རྣམ་པར་དག་པར་འགྱུར་རོ། །འཇིག་རྟེན་ཐམས་<line/>
ཅད་ཀྱི་གཙོ་བོ་གཅིག་པའི་གནས་སུ་འགྱུར་རོ། །སྤྱི་གཙུག་རྡོ་རྗེ་པདྨ་བཅིང༌། །རྟག་ཏུ་སོར་མོའི་རྩེ་མོ་བརྐྱང༌། །མཛུབ་མོ་ལྕགས་ཀྱུའི་ཚུལ་དུ་བགྱི། །རང་གི་གདོང་གི་ཁྲོ་<line/>
</page>
<page index="74" id="233B">གཉེར་བཞིན། །ཁྲོ་བོའི་རྒྱལ་པོའི་ཕྱག་རྒྱ་ཆེ། །ལས་ཀུན་སྒྲུབ་པར་བགྱིད་པ་ཡི། །ཐམས་ཅད་སྒྲུབ་བགྱིད་ཕྱག་རྒྱ་སྟེ། །ཀུན་སྒྲུབ་དམ་པས་གསང་སྔགས་པས། །འདི་དྲན་གྲུབ་<line/>
པ་ཀུན་གྱི་མཆོག །ཨོཾ་ཀྲོ་དྷ་རཱ་ཛ་དྷ་མ་མ་ཧཱ་ཨ་མོ་གྷ་ཧ་ན་ཧ་ན། སརྦ་དུ་ཥྚཾ་ཧཱུཾ། ཕྱག་རྒྱ་འདི་དྲན་ཙམ་གྱིས་ཀྱང༌། །མཐུ་ཆེན་པོ་ཡི་གསང་སྔགས་ཀྱིས། །གདུག་པ་ཀུན་ནི་རྣམ་<line/>
འཇིག་སྟེ། །རི་རབ་ཀྱང་ནི་སྙིལ་བ་བགྱིད། །ཕྱག་རྒྱ་བཅིངས་པར་བགྱིས་པ་ཡིས། །སྡིག་པ་ཐམས་ཅད་འཇིག་པར་བགྱིད། །སེམས་ཅན་གདུག་དང་གདུག་པའི་ཀླུ་།བགེགས་<line/>
དང་ལོག་འདྲེན་གདུག་པ་སྟེ། །དེ་དག་ཐམས་ཅད་ཞི་བར་འགྱུར། །ཕྱག་རྒྱ་བཅིངས་པ་ཙམ་གྱིས་ནི། །ཐམས་ཅད་དབང་དུ་གྱུར་ནས་མཆིས། །ལྷ་དང་མི་དང་དགེ་སྦྱོང་དང༌། །བྲམ་<line/>
ཟེ་རྒྱལ་རིགས་གང་ལགས་པ། །ཐམས་ཅད་དབང་དུ་གྱུར་ནས་ནི། །མཆིས་པར་འགྱུར་བར་སོམ་ཉི་མེད། །རྒྱུད་ནི་རྟག་ཏུ་མཉམ་བཞག་ལ། །མཐེ་བོང་མཉམ་དུ་བཏེག་ནས་ནི།།<line/>
གུང་མོ་ཡིད་ནི་གུང་མོ་ཉིད། །ཡིད་ཙམ་བཀུག་ནས་བསྒྲེང་བར་བགྱི། །འདི་ནི་པདྨ་ཆེན་པོ་ཡི། །ལྷ་མོ་སྒྲོལ་མའི་ཕྱག་རྒྱ་སྟེ། །གྲུབ་པ་བླ་ན་མེད་པ་ཡི། །ཐམས་ཅད་ཀྱི་ནི་དམ་པ་<line/>
ལགས༑ ༑ཐལ་མོ་པདྨའི་ཚུལ་དུ་སྦྱར། །མཐེ་བོང་ཉིད་ནི་བརྐྱང་བགྱིས་ལ། །མཐེའུ་ཆུང་ཡིད་ཙམ་བཀུག་པ་ནི། །དཀར་ཤམ་ཆེན་མོའི་ཕྱག་རྒྱ་སྟེ། །འདི་ནི་ཀུན་གྲུབ་བླ་ན་མེད། །<line/>
</page>
<page index="75" id="234A">༄༅། །རྡོ་རྗེའི་ཚུལ་དུ་ཐལ་སྦྱར་དམ་བཅིངས་ཤིང༌། །ཤེས་རབ་ཅན་གྱིས་གཡས་པའི་ལག་བསྒྱུར་ལ། །ཁྲོ་གཉེར་བཞིན་ནི་དེ་བཞིན་ཁྲོ་བ་དང༌། །ཕྱག་རྒྱ་ཆེན་<line/>
པོ་ཀུན་འདོད་རབ་ཏུ་སྦྱིན། །ལག་པ་གཉིས་ཀྱིས་ཐལ་སྦྱར་བརྐྱང་ནས་ནི། །གསང་བ་དེ་བརྐྱངས་གུང་མོ་བསྐུམས་ནས་སུ། །མཐེ་ཆུང་བརྐྱངས་ནས་ལྕགས་སྒྲོག་པདྨ་ཡི། །<line/>
ཚུལ་དུ་སྙིང་གའི་གནས་སུ་གཞག་པར་བགྱི། །ཕྱག་རྒྱ་འདི་ནི་ཕྱག་རྒྱ་ཆེ། །ཕྱག་རྒྱ་འདི་ནི་བཅིངས་པ་ཡིས། །དཀྱིལ་འཁོར་ཀུན་ནས་ལྷ་དག་དང༌། །དཀྱིལ་འཁོར་ལྷ་ཀུན་<line/>
དགའ་བར་འགྱུར། །ཐམས་ཅད་ཚོགས་ཤིང་འདུ་བ་དང༌། །ཀུན་གྱིས་སྲུང་བགྱིད་སོམ་ཉི་མེད། །ཕྱག་རྒྱ་འདི་ཉིད་བཤིག་ནས་ལག་པ་ནི། །ཐལ་སྦྱར་པདྨའི་ཚུལ་བཞིན་<line/>
ལེགས་བྱས་ཏེ། །སྙིང་གར་བཞག་པ་གནོད་སྦྱིན་ཕོ་ཉ་མོ། །འདི་ནི་ཕྱག་རྒྱ་ལགས་པར་ལེགས་པར་བསྒྲགས། །དང་པོ་རྡོ་རྗེ་ཁུ་ཚུར་ལེགས་བཅིངས་ལ། །གུང་མོ་ལྷག་མ་<line/>
བསྐུམས་ཞིང་མཐེ་བོང་བཞག །པདྨའི་ཚུལ་གྱི་བཞིན་དྲན་སྒྲོལ་བདུན་གྱི། །གྲུབ་པ་ཀུན་གྱི་བླ་མེད་ཕྱག་རྒྱ་འདི། །སྡིག་པ་ཐམས་ཅད་འཇིག་ཅིང་ཉོན་མོངས་ཀུན། །ནད་<line/>
ཀུན་ཉེ་བར་ཞི་བར་སོམ་ཉི་མེད། །དོན་ཡོད་པ་ཡི་གྲུབ་པ་བླ་མེད་ཀྱི། །ཆོ་ག་ཞིབ་མོ་ཐམས་ཅད་རབ་ཏུ་འགྲུབ། །ལག་པ་གཉིས་ནི་མཉམ་བཞག་སྟེ། །རྡོ་རྗེའི་ཚུལ་དུ་པདྨ་<line/>
</page>
<page index="76" id="234B">བཅིང༌། །མཛུབ་མོ་བསྐུམས་པ་བགྱིས་ནས་ནི། །མཐེ་བོང་ཡང་ནི་དགུག་པར་བགྱི། །འདི་ནི་རྟ་མགྲིན་ཕྱག་རྒྱ་སྟེ། །ཆོ་ག་ཞིབ་མོའི་པདྨ་ལགས། །པདྨའི་ཚུལ་དུ་ཐལ་མོ་སྦྱར། །<line/>
མཛུབ་མོས་མཁྱུད་ལ་གུང་མོ་ནི། །ལྕགས་ཀྱུའི་ཚུལ་དུ་བསྒྲེང་བར་བགྱི། །དོན་ཡོད་ཞགས་པའི་ཕྱག་རྒྱ་འདི། །རྒྱ་མཚོའི་ཀློང་གི་ཁ་ལྟ་བུར། །རྡོ་རྗེ་ཟ་བ་ཉིད་ཀྱིས་གསུངས། །འདི་<line/>
ནི་ལས་ཀུན་བགྱིད་པའོ། །གྲུབ་པ་ཀུན་གྱི་བླ་ན་མེད། །ཕྱག་རྒྱ་འདི་ནི་མཛུབ་མོའི་མཐེ་བོང་གཉིས། །ལྕགས་སྒྲོག་ལྷག་མ་བསྐུམས་ནས་པདྨའི་ཚུལ། །སྙིང་གའི་གནས་སུ་<line/>
བཞག་པ་མགྲིན་སྔོན་གྱི། །འདི་ནི་དོགས་མེད་ལས་ཀུན་ཕྱག་རྒྱ་ལགས། །ལག་གཉིས་པདྨའི་ཁུ་ཚུར་ཏེ། །གཡས་གཡོན་དུ་ནི་བཞག་ནས་སུ། །ཀུན་ནས་ཞི་བའི་བཞིན་དུ་<line/>
གཞག །བྱམས་པའི་མིག་གཉིས་བགྱི་བ་ནི། །ཞལ་ནི་བཅུ་གཅིག་ཕྱག་རྒྱ་སྟེ། །དེ་བཞིན་དུ་ཀུན་གྱིས་མི་ཐུབ་པའོ། །མཐེ་བོང་མཉམ་པར་མཉམ་བགྱིས་ལ། །སོར་མོའི་རྩེ་མོ་<line/>
བསྐུམས་པ་དང༌། །མཛུབ་མོ་གཉིས་ནི་པདྨའི་ཚུལ། །རིག་པའི་དབང་ཕྱུག་ཕྱག་རྒྱ་ལགས། །ཕྱག་རྒྱ་འདི་ཉིད་དབུས་སུ་ནི། །འཁོར་ལོའི་ཚུལ་དུ་མཛུབ་མོ་བསྐུམ། །གཡོན་པ་བརྐྱང་<line/>
བ་དབང་ཆེན་གྱི། །ཕྱག་རྒྱ་འབྱུང་པོ་ཐམས་ཅད་འཇོམས། །ལྕགས་སྒྲོག་དམ་དུ་བགྱིས་ནས་ནི། །ལག་པ་གཉིས་པོ་བརྐྱངས་ནས་ཀྱང༌། །སྙིང་གར་བཞག་པའི་ཕྱག་རྒྱ་སྟེ། །འདི་<line/>
</page>
<page index="77" id="235A">༄༅། །ནི་རྒྱུན་དུ་གཤིན་རྗེ་ལགས། །ལག་པ་གཡོན་པ་བརྐྱངས་ནས་སུ། །སོར་མོ་བསྒྲེང་བའི་ཐོར་ཏོ་དགུག །གཡས་པ་སྙིང་གར་བཞག་ནས་སུ། །མཐེ་<line/>
བོང་དང་ནི་མཐེ་ཆུང་དགུག །ལྷག་མ་རྣམས་ནི་བརྐྱངས་བགྱིས་ཏེ། །འདི་ནི་ཆུ་ལྷའི་ཕྱག་རྒྱ་སྟེ། །ཀླུ་ཀུན་དགུག་པའི་མཆོག་ལགས་སོ། །ལག་པ་གཉིས་ནི་བསྡམས་བགྱིས་<line/>
ལ༑ ༑སོར་མོ་ཕྱིང་ག་ལོག་ཏུ་སྦྲེལ། གཡས་པ་དང་ནི་གཡོན་པ་དག །སྙིང་གའི་གནས་སུ་གཞག་བགྱི་སྟེ། །ཕྱག་རྒྱ་འདི་ནི་ལུས་ངན་གྱི། །གནོད་སྦྱིན་ཐམས་ཅད་སྐྲག་<line/>
པར་བགྱིད། །ལག་པ་གཡས་པ་སྤྱི་བོར་ཡང༌། །མཐེ་བོང་མཛུབ་མོ་བཀུག་བགྱིས་ལ། །ལག་པ་གཡོན་པ་བརྐྱངས་ནས་སུ། །མཛུབ་མོ་གྱེན་དུ་བསྒྲེངས་བ་ནི། །འདི་ནི་<line/>
ཚངས་པའི་ཕྱག་རྒྱ་སྟེ། །ཐམས་ཅད་དུ་ནི་ལས་སྒྲུབ་པའོ། །ཕྱག་རྒྱ་འདི་ཉིད་གཡས་པ་ཡི། །མཐེ་ཆུང་སོར་མོ་བཀུག་བགྱིས་ཏེ། །དྲང་སྲོང་ཚོགས་ཀྱི་ཕྱག་རྒྱ་འདི། །ལྷ་<line/>
རྣམས་ཀུན་གྱིས་ཕྱག་བགྱིས་པའོ། །ལག་པ་གཉིས་ནི་དམ་བཅིངས་ལ། །བལྟ་སྡུག་འཁོར་ལོའི་ཕྱག་རྒྱ་སྟེ། །ལྷ་མིན་ཐམས་ཅད་འགུགས་པ་ཡི། །ཁྱབ་འཇུག་ཕྱག་རྒྱ་<line/>
འདི་ཞེས་གསུངས། །གཡས་པ་བཱི་ཛ་པཱུ་རར་བགྱི། །གཡོན་པ་རྩེ་གསུམ་ཚུལ་དུ་བགྱི། །མཐེ་བོང་མཐེ་ཆུང་བསྐུམས་པ་ནི། །འབྱུང་པོ་ཐམས་ཅད་སྐྲག་བགྱིད་པ། །འདི་ནི་<line/>
</page>
<page index="78" id="235B">དྲག་པོའི་ཕྱག་རྒྱར་གསུངས། །གཡས་པ་ཁུ་ཚུར་བཅིངས་ནས་སུ། །མཛུབ་མོ་བརྐྱངས་ནས་གཡོན་པ་ནི། །དཀུར་བརྟེན་ཁུ་ཚུར་བཅིངས་ནས་གཞག །སོར་མོ་རྣམས་ནི་<line/>
བརྐྱང་བར་བགྱི། །དྲག་པོ་རྒྱུན་དུ་ལྟ་བགྱིད་པ། །དེ་བཞིན་ལྷ་ཡི་སྡེ་དཔོན་གྱི། །གཞོན་ནུ་ཕྱག་རྒྱ་འདི་ཞེས་གསུངས། །གྱེན་དུ་ལག་པ་གཉིས་བསྒྲེངས་ནས། །སོར་མོ་གསུམ་ནི་<line/>
བརྐྱངས་བགྱིས་ཏེ། །མཐེ་བོང་མཛུབ་མོ་བཀུག་པ་ནི། །འོད་ཟེར་སྟོང་དག་འཕྲོ་བགྱིད་པ། །འདི་ནི་ཉི་མའི་ཕྱག་རྒྱ་ལགས། །ཕྱག་རྒྱ་འདི་ཉིད་སོར་མོ་གསུམ། །བཀུག་ནས་སོར་མོ་<line/>
གཉིས་གཉིས་བརྐྱང༌། །སྐར་མའི་ཚོགས་ཀྱིས་མཛེས་གྱུར་པ། །འདི་ནི་ཟླ་བའི་ཕྱག་རྒྱར་གསུངས། །གསང་སྔགས་ཆེན་པོ་ཕྱག་རྒྱ་འདི་དག་ནི། །ལས་དང་དོན་ཀུན་གྲུབ་པ་སྒྲུབ་<line/>
པར་བགྱིད། །སྡིག་པ་ཐམས་ཅད་སྤོང་ཞིང་ཉོན་མོངས་ཀུན། །ཉམས་པར་བགྱིད་ཅིང་སྒྲིབ་པ་ཐམས་ཅད་འབྱང༌། །ལས་ཀུན་ཟད་པར་བགྱིད་ཅིང་དོན་ཡོད་པའི། །ལས་སྒྲུབ་<line/>
དོན་ཡོད་གྲུབ་པ་འགྲུབ་པར་འགྱུར། །ཨོཾ་པདྨ་ཏཱ་རེ་ཏཱ་ར་ཡ་པདྨ་བྷུ་ཛེ་ཧཱུཾ། ཨོཾ་མ་ཧཱ་པདྨེ་ཤྭ་རཾ་གེ་ཧུ་རུ་ཧུ་རུ་སྭཱ་ཧཱ། ཨོཾ་བྷྲི་ཀུ་ཊི་པདྨེ་ཏ་ར་ཏ་ར་ཧཱུཾ། ཨོཾ་པདྨེ་པཱཎྜ་ར་བཱ་སི་ནི་ཀུཎྜ་<line/>
ཀུཎྜ་སྭཱ་ཧཱ། ཨོཾ་ཨ་མོ་གྷ་པདྨ་བ་ར་དེ་སིདྡྷི་སིདྡྱྷ་ནྟུ་ཧཱུཾ། ཨོཾ་སརྦ་ཏྲ་ག་མི་ནི་ཨ་བྷ་ཡ་རོ་དྲི་ཎི་ཧཱུཾ། ཨོཾ་ཨ་མོ་གྷ་ན་ཏཱ་རེ་ཏཱ་རེ་ཡ་པདྨེ་བྷུ་ཛེ་ཧཱུཾ། ཨོཾ་དཱ་རུ་ལ་རུ་ལ་པདྨེ་ཨ་མོ་གྷ་ཧཱུཾ། ཨོཾ་<line/>
</page>
<page index="79" id="236A">༄༅། །བ་ཌ་བ་མུ་ཁེ་ནི་ཀྲིནྟ་ཡ་དུཥྚ་ཧཱུཾ། ཨོཾ་པདྨེ་ནཱི་ལ་ཀྲཎྛེ་ཤྭ་ར། བྷུ་རུ་བྷུ་རུ་ཧཱུཾ། ཨོཾ་སོ་མྱ་བ་ད་ནེ་པྲ་སི་ཏ་ཤཱུ་ས་ཡ་ཧཱུཾ། ཨོཾ་པདྨེ་ཤྭ་ར་སི་དྷ་ཡ་ཧཱུཾ། ཨོཾ་<line/>
ཨ་མོ་གྷེ་ཤྭ་རེ་ཧཱུཾ། ཨོཾ་ས་མ་རི་ཏ་རེ་ཏ་རེ་ཧཱུཾ། ཨོཾ་ནཱ་ག་པདྨ་ནི་ཧཱུཾ། ཨོཾ་ཡཀྵ་དྷི་པ་ཏི་མུ་རུ་མུ་རུ་ཧཱུཾ། ཨོཾ་ཨ་མོ་གྷེ་པྲཧྨ་ར་ཏེ་ཧཱུཾ། ཨོཾ་ཤི་རི་བར་དེ་ཨ་མོ་གྷ་བྷུ་ཛེ་ཧཱུཾ། ཨོཾ་ཨ་<line/>
མོ་གྷ་རཱ་ཛ་པདྨ་ནཱ་བྷེ། ས་ར་ས་ར་ས་མནྟ་བྷུ་ཛེ་སྭཱ་ཧཱ། ཨོཾ་ར་དྲ་རུ་ཊི་མི་ལི་མི་ལི་སྭཱ་ཧཱ། ཨོཾ་ཤཀྟི་དྷ་རེ་ཨ་མོ་གྷ་པ་ཏི་སྭཱ་ཧཱ། ཨོཾ་ས་ཧ་སྲ་ཀི་ར་ཎེ་ཧཱུཾ་རུ་ཧི་སྭཱ་ཧཱ། ཨོཾ་སོ་མ་པྲ་<line/>
བྷེ་ཧཱུཾ༑ དེ་བཞིན་ཕྱག་རྒྱ་གསང་བ་ཡང༌། །ཕྱག་རྒྱ་ཐ་དད་གསང་སྔགས་སྠ་དད་སྒྲུབ། །གསང་སྔགས་འཆང་གིས་ཇི་སྐད་གསུངས་པའི་ལས། །རྟག་ཏུ་ཀུན་གྱིས་མདོར་ན་<line/>
ཐམས་ཅད་བགྱིད། །གཙང་མ་སྤྱོད་པ་གཙང་མ་དག །ལེགས་བཀྲུས་གཙང་མའི་གོས་བགོས་ནས། །དྲི་ཞིམ་དྲི་ཡིས་དཔུང་པ་དང༌། །ལག་པ་ཡན་ལག་བྱུགས་ནས་སུ། །<line/>
ཕྱག་རྒྱ་ལན་རེ་བཅིངས་པ་ན། །གསང་སྔགས་ལན་རེ་བཟླ་བར་བགྱི། །ཕྱག་རྒྱ་དག་ནི་བཅིངས་པ་དང༌། །གསང་སྔགས་བཟླས་པའི་མོད་ལ་ནི། །བརྒྱ་སྟོང་ཕྲག་ནི་<line/>
འབུམ་ཕྲག་འབུམ། །ཕྱག་རྒྱ་དག་ནི་བཅིངས་པར་འགྱུར། །ཕྱག་རྒྱ་བཅིངས་པ་བགྱིས་པ་ན་བསོད་ནམས་ཀྱི་ཕུང་པོ་ཆེན་པོ་དང་ལྡན་པར་འགྱུར་རོ། །སངས་རྒྱས་དང་<line/>
</page>
<page index="80" id="236B">བྱང་ཆུབ་སེམས་དཔའ་ཐམས་ཅད་ཀྱིས་ལུང་བསྟན་པ་དང༌། བྱིན་གྱིས་བརླབས་པར་འགྱུར་རོ། །ལྷ་ཐམས་ཅད་ཀྱིས་ལེགས་པར་བསྲུངས་པར་འགྱུར་རོ། །འཇིག་རྟེན་ཐམས་ཅད་<line/>
ཀྱི་མཆོད་གནས་གཅིག་པུར་འགྱུར་རོ། །འཇིག་རྟེན་ཐམས་ཅད་ཀྱི་བླ་མ་གཅིག་པུར་འགྱུར་རོ། །དཀྱིལ་འཁོར་གྱི་ཕྱག་རྒྱའི་ཆོ་གའི་རིམ་པར་ཕྱེ་བ་དང༌། དམ་ཚིག་ཐམས་ཅད་<line/>
ལ་ཞུགས་པར་འགྱུར་རོ། །ཚེ་དཔག་ཏུ་མ་མཆིས་པར་འགྱུར་རོ། །དོན་ཡོད་པའི་རིག་སྔགས་འགྲུབ་པར་འགྱུར་རོ། །ཚིག་བཙུན་པར་འགྱུར་རོ། །དྲན་པ་དང་བློ་གྲོས་བག་ཚ་བ་མ་<line/>
མཆིས་པར་འགྱུར་རོ། །བློ་གྲོས་ཐོགས་པ་མ་མཆིས་པར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་མཆོག་སྦྱིན་པར་མཛད་པ་རྟག་ཏུ་བལྟ་འཚལ་བར་འགྱུར་རོ། །<line/>
རྟག་ཏུ་དམ་པ་སྩོལ་བར་འགྱུར་རོ། །རྟག་ཏུ་དགྲ་དང༌། ཕས་ཀྱི་རྒོལ་བ་དང༌། མི་མཛའ་བ་དང༌། གདུག་པ་དང༌། རབ་ཏུ་གདུག་པ་ཐམས་ཅད་ཕམ་པར་བགྱིས་པར་འགྱུར་རོ། །<line/>
རྟག་ཏུ་ཐམས་ཅད་དུ་རྒྱལ་བར་འགྱུར་རོ། །གནོད་སྦྱིན་དང༌། སྲིན་པོ་དང༌། འབྱུང་པོ་དང༌། ཤ་ཟ་དང༌། བགེགས་དང༌། ལོག་འདྲེན་དང༌། ལྷ་མ་ཡིན་དང༌། ཀླུ་ཐམས་ཅད་མཐོང་<line/>
བར་འགྱུར་རོ། །འཕགས་པ་ཆེན་པོ་ཐམས་ཅད་ལ་བག་ཚ་བ་མ་མཆིས་པར་འགྱུར་རོ། །རྒྱལ་པོ་དང༌། བློན་པོ་དང༌། བཙུན་མོའི་འཁོར་དང་བཅས་པ་ཐམས་ཅད་དབང་དུ་གྱུར་<line/>
</page>
<page index="81" id="237A">༄༅། །ནས་མཆིས་པར་འགྱུར་རོ། །ཐམས་ཅད་གཙོ་བོ་གཅིག་པུར་འགྱུར་རོ། །ཐམས་ཅད་དུ་བླ་མའི་གནས་གཅིག་པུར་འགྱུར་རོ། །ཚེ་རིང་བར་འགྱུར་རོ། །<line/>
ནད་ཐམས་ཅད་ལས་ཐར་པར་འགྱུར་རོ། །སྐྱོན་གྱི་དྲི་མ་དང༌། སེར་སྣ་དང༌། ཕྲག་དོག་ཐམས་ཅད་དང་བྲལ་བར་འགྱུར་རོ། །ལེགས་པར་དྲན་ཞིང་ལུས་ཤིན་ཏུ་ཡོངས་སུ་<line/>
དག་པར་འགྱུར་རོ། །འཆི་བའི་དུས་ཀྱི་མོད་ལ་དེ་བཞིན་གཤེགས་པ་མཐོང་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་མཐོང་བར་འགྱུར་ཞིང༌། དེ་དག་<line/>
ཐམས་ཅད་ཀྱིས་དབུགས་འབྱིན་པར་འགྱུར་ཏེ། རིགས་ཀྱི་བུ། ཁྱོད་འཇིག་རྟེན་གྱི་ཁམས་བདེ་བ་ཅན་དུ་སོང་ཞིག་ཅེས་ཤིན་ཏུ་དྲན་པ་ཉེ་བར་བཞག་ནས་དུས་བགྱིད་པར་<line/>
འགྱུར་རོ། །དམྱལ་བའི་སྒོ་ཐམས་ཅད་བཅད་པར་འགྱུར་རོ། །ངན་སོང་གི་འགྲོ་བ་ཐམས་ཅད་ལས་ཡོངས་སུ་གྲོལ་བར་འགྱུར་རོ། །འདི་ནས་མ་འོངས་པའི་མངལ་དུ་སྐྱེ་བར་<line/>
མི་འགྱུར་རོ། །སྐྱེ་བ་ན་རྟག་ཏུ་སྐྱེ་བ་དྲན་པར་འགྱུར་རོ། །ཐམས་ཅད་དུ་པདྨ་ལ་བརྫུས་ཏེ་སྐྱེ་བར་འགྱུར་རོ། །བྱང་ཆུབ་ཀྱི་སྙིང་པོ་ལ་ཐུག་གི་བར་དུ་སངས་རྒྱས་ཀྱི་ཞིང་དུ་<line/>
མཆི་བར་འགྱུར་རོ། །དེ་ན། འཇིག་རྟེན་དབང་ཕྱུག་སྤྲུལ་པ་ཡི། །ཕྱག་རྒྱའི་རྟགས་ནི་བརྗོད་པར་བགྱིད། །ཁྲུ་གང་ཁོ་ནའི་ཚད་དག་གི །དཀྱིལ་འཁོར་ལྷམ་པ་བྲི་བར་<line/>
</page>
<page index="82" id="237B">བགྱི༑ ༑གང་ཞིག་མཐོང་བའི་མོད་ཙམ་གྱིས། །དགའ་བ་དང་ནི་མགུ་བར་འགྱུར། །སྡིག་པ་ཀུན་ལས་གྲོལ་བ་དང༌། །དེ་ཉིད་དག་ནི་འགྲུབ་འགྱུར་རོ། །རྒྱུན་དུ་གང་གིས་གོ་ཆ་ཡིས།།<line/>
རྟག་ཏུ་ཆོ་ག་བགོས་པར་འགྱུར། །ཆོ་གའི་ནི་འབར་བ་དང༌། །མཛེས་པ་རྟག་ཏུ་སྩོལ་པར་འགྱུར། །ཆོ་ག་ཞིབ་མོ་ལེགས་གྲུབ་སྟེ། །གསང་སྔགས་བླ་མེད་ཐམས་ཅད་འགྲུབ། །<line/>
ཕྱག་རྒྱའི་དཀྱིལ་འཁོར་བྲིས་ཙམ་གྱིས། །གནོད་སྦྱིན་སྲིན་པོ་འབྱེར་བར་འགྱུར། །མཐོང་བ་ཙམ་གྱིས་གདོན་ཀུན་ཀྱང༌། །འཇིག་པར་འགྱུར་ཏེ་སོམ་ཉི་མེད། །གནོད་པ་ཀུན་ལས་<line/>
གྲོལ་འགྱུར་ཏེ། །ནད་ཀུན་ལས་ཀྱང་དེ་བཞིན་ནོ། །ཕ་རོལ་དཔུང་ངམ་རང་དཔུང་ངམ། །མི་ཐུབ་པ་ཡི་དགྲ་ཀུན་ལས། །རྟག་ཏུ་ལེགས་པར་རྒྱལ་བར་འགྱུར། །རྟག་ཏུ་གདོན་ལས་<line/>
སྲུང་བ་དང༌། །དུས་ཀུན་ཏུ་ཡང་འགྲུབ་པར་འགྱུར། །རིག་སྔགས་འཆང་རྣམས་བདེ་བགྱིའི་ཕྱིར། །དེ་ཉིད་དམ་པ་འགྲུབ་འགྱུར་ཞིང༌། །འཕགས་པ་སྤྱན་རས་གཟིགས་དབང་གིས། །<line/>
ཕྱག་རྒྱའི་མཚན་མ་མཚོན་ཆ་དག །དགོས་པ་ཀུན་གྱི་རྗེས་མཐུན་པར། །གང་དང་གང་དུ་བཀོད་པ་དག །དེ་དང་དེར་ནི་ཕྱག་རྒྱར་འགྱུར། །པདྨ་ཁ་བྱེ་ཞེས་བགྱི་བ། །པདྨ་འདབ་མས་<line/>
མཛེས་པ་དང༌། །ཀུན་ནས་འཁོར་བར་འབར་བའི་ཕྲེང༌། །རྣམ་པར་རྟོག་པ་མེད་པར་བགྱི། །ཕྱག་རྒྱ་འདི་ཀུན་སྲོག་ལས་བྱུང༌། །འདི་དག་ཐམས་ཅད་འབྲས་བུ་སྩོལ། །རྡོ་རྗེ་རྩེ་གསུམ་<line/>
</page>
<page index="83" id="238A">༄༅། །རྡོ་རྗེའི་མདའ། །དཀྱིལ་འཁོར་པདྨ་རྡོ་རྗེ་དང༌། །པདྨའི་ཕྲེང་བ་རྡོ་རྗེའི་མཚན། །པདྨ་རབ་གནས་པདྨ་གཉིས། །རྟག་ཏུ་པདྨ་ལེགས་པར་བགྱིད། །པདྨའི་<line/>
ཁུ་ཚུར་དེ་བཞིན་དུ། །པདྨའི་མཛུབ་མོ་པདྨ་བསྒྱིངས། །པདྨའི་ལྕགས་ཀྱུ་ཐལ་མོ་སྦྱར། །པདྨའི་ལྕགས་སྒྲོག་པདྨའི་གཟེབ་།རྟག་ཏུ་པདྨ་སེམས་དཔའ་དང༌། །ནོར་བུ་པདྨ་<line/>
རྡོ་རྗེར་གསུངས། །དོན་ཡོད་པདྨ་དེ་བཞིན་དུ། །པདྨའི་རལ་གྲི་པདྨའི་དྲིལ། །རྩེ་གསུམ་ཞེས་བགྱི་གཏུན་ཤིང་འཆང༌། །ནོར་བུ་དབྱུག་པ་མེ་ཏོག་དབྱུག །དེ་བཞིན་ཞགས་<line/>
པ་གཏུན་ཤིང་དང༌། །ཆུ་སྲིན་འཛིན་དུང་འཁོར་ལོ་བྱེད། །བཱི་ཛ་པཱུ་ར་སེའུ་འབྲུ། །ཟླ་འཛིན་ཉི་མ་འཛིན་པ་དང༌། །ཐོབ་འཛིན་དང་ཚེམས་ཤིང་དང༌། །མེ་ཏོག་ཕུར་མ་བགྲང་<line/>
ཕྲེང་དང༌། །རྡོ་རྗེ་རྩེ་ལྔ་དོན་ཡོད་ཞགས། །དོན་ཡོད་གྲུབ་པ་དེ་དག་སྟེ། །ཐམས་ཅད་པདྨའི་སྟེང་དུ་དགོད། །ལག་པའི་ཕྱག་རྒྱ་འདི་བྲི་བ། །གང་དང་གང་དུ་དགོད་པ་ནི། །ལག་<line/>
པའི་ཕྱག་རྒྱ་བཞི་བཅུ་ཐམ། །འདི་དག་ཀྱང་ནི་བྲི་བར་བགྱི། །ཀུན་ནས་ཀྱང་ནི་འབར་བར་བགྱི། །ནོར་བུའི་རྒྱན་གྱིས་ཀླུབས་པར་བགྱི། །དཀྱིལ་འཁོར་ལྡན་པའི་རས་སམ་ནི། །ར་<line/>
བའམ་རྩིག་པར་བགྱིས་པའམ། །ཅི་ཡང་རུང་བ་དེ་དག་སྟེ། །དེ་དག་མཐོང་བ་ཙམ་གྱིས་སམ། །མཐོང་བ་ཙམ་གྱི་མོད་ལ་ནི། །རྟག་ཏུ་སྡིག་པ་ཐམས་ཅད་སྤོང༌། །མནར་མེད་<line/>
</page>
<page index="84" id="238B">གནས་སུ་གཏོགས་པ་དང༌། །མཚམས་མེད་པ་ནི་ལྔ་ཉིད་དེ། །ཐམས་ཅད་སྐད་ཅིག་ཙམ་གྱིས་འབྱང༌། །སེམས་ཅན་དག་པ་དྲན་བགྱིད་ན། །ཕྱིར་མི་ལྡོག་པ་ཉིད་དུ་འགྱུར། །སེམས་<line/>
དཔའ་ས་བཅུར་རབ་ཏུ་གནས། །འདི་ནི་ཕྱིར་མི་ལྡོག་པའི་གནས། །གང་ལགས་དཀྱིལ་འཁོར་མཐོང་བ་ནི། །སྤྱན་རས་གཟིགས་དབང་མཆོག་སྦྱིན་ནི། །རྒྱུན་དུ་སྤྱི་བོ་ལག་ན་ཐོགས།།<line/>
གང་གིས་ཕྱག་རྒྱ་འདི་མཐོང་བ། །རྒྱུན་དུ་མཆོག་སྦྱིན་འཇིག་རྟེན་དབང༌། །རྟག་ཏུ་མངོན་སུམ་མཐོང་བ་ཡིས། །དེ་དང་མཚུངས་ཏེ་ཁྱད་པར་འཕགས། །གསང་སྔགས་སུམ་ཅུ་རྩ་<line/>
ལྔའི་ཚིག །རྟག་ཏུ་དྲན་བགྱིད་ཐམས་ཅད་འགྲུབ། །དེ་ནི་དུས་རྣམས་ཀུན་ཏུ་ཡང༌། །ངན་འགྲོར་མཆི་བར་མི་འགྱུར་རོ་།རྣམ་གྲོལ་དཀྱིལ་འཁོར་རབ་མྱུར་བར། །མྱུར་དུ་སངས་<line/>
རྒྱས་ཉིད་འཐོབ་འགྱུར། །འོད་དཔག་མེད་ཀྱི་སྲས་པོ་ཡི། །ཐུ་བོར་འགྱུར་བར་སོམ་ཉིད་མེད། །འཇིག་རྟེན་མགོན་གྱི་ཐུགས་ཞལ་ནས། །སྐྱེས་སྲས་རྟག་ཏུ་ཐུ་བོར་འགྱུར། །འདྲེན་པས་<line/>
འདི་ནི་ཆོས་ཉིད་དང༌། །ཆོས་ལས་སྐྱེས་པར་ལུང་སྟོན་འགྱུར། །གངྒཱའི་ཀླུང་ས་ཡ་བྱེ་བ་བརྒྱ་སྟོང་དང་མཉམ་པའི་བྱེ་མ་སྙེད་ཀྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་<line/>
རྫོགས་པའི་སངས་རྒྱས་རྣམས་ལ་དགེ་བའི་རྩ་བ་བསྐྱེད་པར་འགྱུར་རོ། །ཚད་མེད་གྲངས་མེད་དཔག་ཏུ་མེད་པའི་བསོད་ནམས་ཀྱི་ཕུང་པོ་འཐོབ་པར་འགྱུར་རོ། །གང་གི་སུག་པར་<line/>
</page>
<page index="85" id="239A">༄༅། །ཕྱག་རྒྱ་དང་གསང་སྔགས་ཀྱི་ཚིག་འདི་མཆིས་པར་གྱུར་ན། ཕྱག་རྒྱ་འདི་ལས་འདི་ལྟ་བུའི་ཕན་ཡོན་མང་ཞིང་ཆེ་བ་མཆིས་པར་བསྒྲགས་སོ། །དེ་ལ་<line/>
གསང་སྔགས་ནི། ཨོཾ་ཨ་མོ་གྷ་མཾ་ཛ་ལི་མི་ལི་མི་ལི་ཙི་ལི་ཧཱུཾ། ཨོཾ་ཨ་ཤྭཱ་ས་ཡཀྵ་ཎ་བི་ག་ཏེ་ཧཱུཾ། ཨོཾ་ཨ་བྷ་ཡ་བ་རེ་དེ་ཌི་ཧཱུཾ། ཨོཾ་སརྦ་ཏ་ཐཱ་ག་ཏ། ཨ་དྷིཥྛི་ཏེ་དྷི་རི་དྷི་རི་ཧཱུཾ།<line/>
ཨོཾ་པདྨ་ཧྲྀ་ད་ཡ་མུཥྚི་ཧཱུཾ། ཨོཾ་བི་ས་ར་བི་ས་ར་སརྦ་མཱ་ལཱནྟ་རཱ་ཛ་ཡ་ཧཱུཾ། ཨོཾ་བཛྲིམྦྷ་ཧུ་རུ་ཧུ་རུ་ཧཱུཾ། ཨོཾ་<span class="conversion-problem" title="125: Cannot convert ACIP {A} because we would be required to assume that {A} is a consonant, when it is not clear if it is a consonant or a vowel.">A</span>་ཀུ་ཤ་ཨ་མོ་གྷ་ཨཱ་ཀཪྵ་ཡ་ཧཱུཾ། ཨོཾ་ཀ་པ་ཙ་མ་ཏུ་རུ་ཏུ་རུ་ཧཱུཾ། ཨོཾ་ཨ་<line/>
མོ་གྷ་ཤཾ་ཀ་ལི་མི་ལི་ཧཱུཾ། ཨོཾ་ཨ་མོ་གྷ་ཙི་ན་ཏཱ་མ་ཎི་ཏུ་ཏི་ཏུ་རི་ཧཱུཾ། ཨོཾ་ཨ་མོ་གྷ་མ་ཎི་ཙི་ལི་ཙི་ལི་ཧཱུཾ། ཨོཾ་བཛྲ་ཏུ་ཊི་ཙི་ལི་ཧཱུཾ། ཨོཾ་ཨ་མོ་གྷ་ཧྲྀ་ད་ཡ་ཙ་ར་ཙ་ར་ཤུདྡྷ་སཏྭ་ཧཱུཾ། ཨོཾ་<line/>
གྷོ་ཥ་བ་ཏི་ཙི་ཊི་ཙི་ཊི་ཧཱུཾ། ཨོཾ་བིདྱ་ཁད་ག་ཙིནྟཱ་ཡ་ཤ་ཏྲཱུཾ་ཧཱུཾ། ཨོཾ་ཏྲི་མ་ལ་པ་རི་ཤུདྡྷེ་བྷི་ཊི་བྷི་ཊི་ཧཱུཾ། ཨོཾ་སུ་རུ་སུ་རུ་ཧཱུཾ། ཨོཾ་མ་ཎི་མ་ཎི་ཧཱུཾ། ཨོཾ་པུཥྤ་བ་ཏི་ཛ་ཡེ་ཧཱུཾ། ཨོཾ་བོ་དྷི་<line/>
ཙིཊྚ་པཱ་ཤ་དྷ་ར་དྷ་ར་ཧཱུཾ། ཨོཾ་པདྨ་པཱ་ཤ་བི་ཤུདྡྷེ་ཧཱུཾ། ཨོཾ་བཛྲེ་བ་ཤེ་བྷ་བ་ཏུ་མུ་རུ་མུ་རུ་ཧཱུཾ། ཨོཾ་ཙིནྟ་མ་ཎི་བ་ཤ་བ་ར་དེ་ཧཱུཾ། ཨོཾ་ཙཀྲ་པཱ་ཤ་སྭ་ནི་ར་གྷ་ཏ་ཀ་དྷུ་རུ་དྷུ་རུ་ཧཱུཾ། ཨོཾ་<line/>
ཏྲི་ཤུ་ལཱི་པཱ་ཤ་བི་ལོ་ཀ་ཏཱ་ར་ཡ་ཧཱུཾ། ཨོཾ་ནཱ་ག་པཱ་ཤ་བནྡྷ་ཡ་ཀཌྜྷ་ཡ་དུཥྚན་ག་ན་བཱ་ཤ་པཱ་ཏ་ཡ་ཧཱུཾ། ཨོཾ་ཛ་ལོཏྦྷ་བ་དྷ་རཱ་ཡ་ཧཱུཾ། ཨོཾ་ཙནྡྲ་བི་མ་ལེ་བི་ཤོ་དྷ་ཡ་ཨནྡྷ་ཀཱ་ར་རཤྨི་<line/>
</page>
<page index="86" id="239B">བ་རེ་ཧཱུཾ། ཨོཾ་ཤྲཱི་བོ་དྷ་ཡ་ཧཱུཾ། ཨོཾ་བི་ཛ་ཡ་པུརྞ་བ་རེ་ཧཱུཾ། ཨོཾ་ཕ་ལོད་བྷེ་བེ་ཏུ་རེ་ཧཱུཾ། ཨོཾ་པཱུརྞ་མཎྜ་ལེ་ཛ་ཡ་ཧཱུཾ། ཨོཾ་ས་ཧ་སྲ་རཤྨི་ཀི་ར་ཎེ་ཧཱུཾ། ཨོཾ་སརྦ་དུཥྚན་པྲ་ཧ་ར་ཤཱ་སཱ་ཡ་ཧཱུཾ། ཨོཾ་<line/>
མ་ན་བི་ཤོ་དྷ་ཡ་མཱ་ལཱ་བི་མ་ལེ་ཧཱུཾ། ཨོཾ་པུཥྤ་བ་ཏི་སུ་གནྡྷ་བ་རེ་ཧཱུཾ། ཨོཾ་པཱ་ཤ་ས་ཧ་སྲ་གུ་ཎི་ཏེ་ཀྵ་ཎ་ཀྵ་ཎ་ཧཱུཾ། ཨོཾ་བཛྲོད་ཀྵེ་པ་སུ་ཙི་མུ་ཁ་ཙི་ཊི་ཙི་ཊི་ཧཱུཾ། ཨོཾ་ཨ་མོ་གྷ་ཨ་པྲ་ཏི་ཧ་ཏ་པཱ་<line/>
ཤ་ཧ་སྟེ་ཧཱུཾ། ཨོཾ་སརྦ་ཏྲ་ཨ་མོ་གྷ་སིདྡྷ་སིདྡྷྱ་སཱ་དྷ་ཡ་ཧཱུཾ། ལག་པའི་ཕྱག་རྒྱ་འདི་དག་དག། །དེ་བཞིན་གསང་སྔགས་ཕྱག་རྒྱ་དང་།ལྷན་ཅིག་བཟླས་པ་ཙམ་དང་ནི། །ཕྱག་རྒྱ་མཐོང་<line/>
བ་ཁོ་ནས་ཀྱང༌། །སྡིག་པ་ཐམས་ཅད་མོད་ལ་འཇོམས། །མྱུར་དུ་སངས་རྒྱས་ཉིད་འཐོབ་འགྱུར། །ཆོ་ག་ཞིབ་མོ་མྱུར་དུ་འགྲུབ། །དོན་ཡོད་ཞགས་པ་རྣམ་གྲོལ་བའི། །དཀྱིལ་འཁོར་<line/>
དམ་པ་འགྲུབ་པར་འགྱུར། །དེ་ལ་མཚོན་ཆའི་ཕྱག་རྒྱ་ནི། ནོར་བུ་རིན་པོ་ཆེ་དང༌། མེ་ཏོག་དང༌། པདྨ་དང༌། རིལ་བ་སྤྱི་བླུགས་དང༌། ནོར་བུའི་ཕྲེང་བ་དང༌། བགྲང་ཕྲེང་བ་དང༌། དུང་<line/>
དང༌། འཁོར་ལོ་དང༌། དབྱུག་ཐོ་དང༌། མདུང་ཐུང་དང༌། རྡོ་རྗེ་དང༌། རྩེ་གསུམ་དང༌། རྩེ་གསུམ་ཁ་གདེངས་དང༌། མཚོན་ཤཀྟི་དང༌། རྡོ་རྗེ་དང༌། དགྲ་སྟ་དང༌། རྩེ་གསུམ་པ་དང༌།<line/>
རྩེ་གཉིས་དང༌། ནོར་བུ་དང༌། རྡོ་རྗེ་དང༌། མཚོན་ཤུ་ལི་དང༌། ལས་ཀྱི་རྡོ་རྗེ་དང༌། ཡིད་བཞིན་ནོར་བུ་དང༌། མཚོན་ཆ་དང༌། བེ་ཅོན་དང༌། དབྱུག་པ་དང༌། དབང་ཕྱུག་ཆེན་པོའི་རྩེ་<line/>
</page>
<page index="87" id="240A">༄༅། །གསུམ་དང༌། རལ་གྲི་དང༌། ཞགས་པ་དང༌། ལྕགས་ཀྱུ་དང༌། སྦྲུལ་དང༌། ལྗོན་ཤིང་དང༌། བྱི་རུ་དང༌། དགྲ་སྟ་དང༌། འཁོར་ལོ་དང༌། དགྲ་སྟ་ཡུ་བ་སྦོམ་<line/>
པོ་པན་དང༌། ལག་པ་དང༌། གཙུག་ཕུད་དང༌། ནོར་བུ་སྒྲོན་མ་དང༌། འོད་དང༌། འོད་ཟེར་དང༌། གཏུན་ཤིང་དང༌། འཕྱང་མོ་ཉུག་མ་དང༌། དགྲ་སྟ་དང༌། སྣོད་ཟླུམ་པོ་དང༌། བུམ་<line/>
པ་དང༌། བྲག་དང༌། རི་དང༌། ལྷུན་པོ་དང༌། སྦྲུལ་འཁྱིལ་པ་དང༌། གདུགས་དང༌། རྒྱལ་མཚན་དང༌། ཆུ་སྲུན་དང༌། ཉ་དང༌། རུས་སྦལ་དང༌། གཡུང་དྲུང་འཁྱིལ་བ་དང༌། རིག་སྔགས་<line/>
ཀྱི་དཀྱིལ་འཁོར་དང༌། རིག་སྔགས་དང༌། ཕྱག་རྒྱ་དང༌། རྩེ་གསུམ་དང༌། དཀྱིལ་འཁོར་དང༌། རལ་གྲི་དང༌། གྲི་དང༌། པདྨའི་ཕྲེང་བ་དང༌། རྩེ་གསུམ་དང༌། མུ་སུན་དི་དང༌།<line/>
མཚོན་རྩེ་གཅིག་པ་དང༌། ཕྱག་རྒྱ་བཞི་དང༌། མཆེ་བ་བཞི་དང༌། ཟླུམ་པོ་དང༌། དུང་དང༌། འཁོར་ལོ་དང༌། རྡོ་རྗེ་དང༌། རྩེ་གསུམ་དང༌། དུང་དང༌། ནོར་བུའི་དུང་དང༌། པདྨའི་དུང་<line/>
དང༌། ཨུརད་དང༌། གོས་དང༌། སེངྒེའི་གདོང་དང༌། ཤང་ཤང་ཏེའུ་དང༌། ཀ་ལ་པིངྐ་དང༌། ངང་པ་དང༌། བཞད་དང༌། ཁྲུང་ཁྲུང་དང༌། རྨ་བྱ་དང༌། གཤིན་རྗེའི་དབྱུག་པ་དང༌། གདོང་<line/>
བཞི་པ་དང༌། དཀྱིལ་འཁོར་བཞི་དང༌། རྩེ་གསུམ་དང༌། བུམ་པ་གང་བ་དང༌། ཟླ་བ་ཕྱེད་དང༌། ཉི་མའི་དཀྱིལ་འཁོར་དང༌། ཟླ་བའི་འོད་དང༌། པདྨ་བཞིན་དང༌། པདྨ་གསུམ་<line/>
</page>
<page index="88" id="240B">དང༌། རྒྱ་མཚོ་དང༌། མེ་ཏོག་དང༌། ཕུར་མ་དང༌། གླེགས་བམ་དང༌། རི་དྭགས་ཀྱི་གཡང་གཞི་དང༌། རྡོ་རྗེ་ལྕགས་སྒྲོག་དང༌། རྟ་བབས་དང༌། ལྷུང་བཟེད་དང༌། ཆོས་གོས་དང༌།<line/>
མཁར་གསིལ་དང༌། སོ་མང་དང༌། ཁ་ཁྱེར་དང༌། སྐ་རགས་དང༌། གཙུག་ཕུད་དང༌། མཆོད་ཕྱིར་ཐོགས་དང༌། ཕྲེང་བ་ཆེན་པོ་དང༌། གྲུ་གསུམ་དང༌། ཀུན་ནས་རྡོ་རྗེ་སྡེ་དང༌། ཕྱག་རྒྱ་<line/>
མཚོན་ཆ་འདི་དག་ནི། །འཇིག་རྟེན་འདྲེན་པས་གསུངས་པ་བཞིན། །རྣམ་གྲོལ་དཀྱིལ་འཁོར་གསང་བ་འདི། །དོན་ཡོད་ཞགས་པའི་ཆོ་གར་དྲན། །རས་སམ་གོས་སམ་རྩིག་པའམ།།<line/>
ཅི་ཡང་རུང་བ་འདྲི་བགྱིད་པས། །དོགས་མེད་ལེགས་གསལ་ལེགས་འབྱོར་པས། །ཚོན་གསལ་ཀུན་ཏུ་པདྨར་གཞག །ཕྱག་རྒྱུ་ཀུན་ནས་འབར་བར་བགྱི། །ཐམས་ཅད་སྲོག་ལས་<line/>
བྱུང་བས་ནི། དོན་དང་ལས་རྣམས་ཀུན་སྩོལ་ཅིང༌། །ཕྱག་རྒྱ་མོད་ལ་སྡིག་པ་འཕྲོག །དེ་ནི་མོད་ལ་འབྲས་བུ་སྟེ། །འདྲེན་པ་འཇིག་རྟེན་དབང་ཕྱུག་ཀུན། །ཕྱག་རྒྱ་འདི་ནི་བྱིན་གྱིས་<line/>
བརླབས། །སངས་རྒྱས་ཀུན་དང་ཤཱཀྱ་ཡི། །རྒྱལ་པོ་དེ་བཞིན་གཤེགས་པས་བརླབས། །དེ་ལྟ་བས་ན་མཁས་པས་སུ། །རྟག་ཏུ་ཀུན་ནས་མཚོན་བཅངས་ན། །སངས་རྒྱས་རྣམས་<line/>
ནི་དགྱེས་འགྱུར་ཏེ། །སྲས་ཀྱི་ཐུ་བོར་སོམ་ཉི་མེད། །ཕྱག་རྒྱ་རིམ་བྱེད་དམ་པ་འཆང་བ་གང༌། །འཇིག་རྟེན་མགོན་པོའི་སྲས་ཀྱི་ཐུ་བོར་འགྱུར། །དོན་ཡོད་ཞགས་པའི་སྙིང་པོ་གསང་<line/>
</page>
<page index="89" id="241A">༄༅། །བ་ཡི༑ ༑རྣམ་པར་གྲོལ་བའི་སྙིང་པོ་བླ་ན་མེད། །ཕྱག་རྒྱ་དང་ནི་གསང་སྔགས་དམ་པ་དག །འདི་འཆང་བ་ལ་མྱུར་དུ་གྲུབ་པར་འགྱུར། །དེ་ནས་དོན་ཡོད་པ་<line/>
ལས་ཐམས་ཅད་པ་དང༌། རྗེས་སུ་མཐུན་པའི་ཞགས་པ་བདུན་བཤད་པར་བགྱི་སྟེ། དེ་ཉིད་གྲུབ་པས་ཇི་ལྟ་བུའི། །ཆོ་གའི་ཆོ་ག་སྒྲུབ་པ་བཞིན། །སོ་སོ་སོ་སོར་འཚམ་པ་ཡི། །དེ་<line/>
དག་ཀུན་ནི་རྟོགས་པར་བགྱི། །དེ་ཉིད་གྲུབ་པའི་ཇི་ལྟ་བུའི། །མཚན་ཉིད་གཟུགས་ནི་ཇི་བཞིན་པ། །དེ་ཉིད་བསྒྲུབས་པ་ཞགས་པ་ནི། །སྐུད་པ་ལྔ་ལས་འགྲུབ་འགྱུར་ཏེ། །གསང་<line/>
སྔགས་འཛིན་པས་མོད་ལ་ནི། །འགྲུབ་པར་འགྱུར་ཏེ་སོམ་ཉི་མེད། །རས་སྐུད་པདྨའི་སྐུད་པ་དང༌། །ཨརྒ་ཁ་ཆེ་དར་དག་གི །སྐུད་པ་ཤུན་པའི་སྐུད་པ་སྟེ། །སྐུད་པ་འདི་དག་བཀལ་<line/>
ནས་དེ་ཁོ་ན་ཉིད་ཀྱི་ཆོག་དང༌། ཆོ་ག་ཞིབ་མོ་སྒྲུབ་པས་ཞགས་པ་རས་སྐུད་ཀྱི་རྒྱུ་ལས་བླངས་ཏེ་ཚད་བཞིན་བཀལ་ནས་རྟག་ཏུ་སྨྱུང་བ་བགྱིས་ལ་ལེགས་པར་བཀྲུས་པ་གོས་<line/>
གཙང་མ་ཅན་ཚངས་པར་སྤྱོད་པས་ཟས་དཀར་གསུམ་འཚལ་ནས་གནས་གཙང་མའི་ཕྱོགས་སུ་དོན་ཡོད་པའི་ཞགས་པའི་སྙིང་པོ་མདོར་ན་བྱམས་པའི་སེམས་དང་ལྡན་<line/>
པས་དྲན་པར་བགྱིའོ། །དེ་ནས་ཤིན་ཏུ་མཉམ་པར་བཞག་པས་བརྒྱད་སྒྲིལ་དུ་བཀལ་ཏེ་དོན་ཡོད་རྒྱལ་པོ་ཐལ་མོ་སྦྱར་པས་པདྨ་ཁ་ཕྱེ་བ་ཐོགས་པ། །རལ་པའི་ཐོར་ཚུགས་ཀྱིས་<line/>
</page>
<page index="90" id="241B">བཞུགས་པ། རྒྱན་ཐམས་ཅད་ཀྱིས་ཀླུབས་པའི་ལུས་ཕྱེད་པ་སོར་བཞི་བའི་ཚད་དུ་བགྱིའོ། །བགྱིས་ནས་གཟུགས་རྣམ་པ་གསུམ་དུ་བགྱིས་ཏེ། དེས་པའི་གཟུགས་དང༌། ཁྲོ་གཉེར་<line/>
གྱི་བཞིན་དང༌། ཁྲོ་བོའི་རྒྱལ་པོའི་གཟུགས་དེ་[?]། དངུལ་ལམ་གསེར་ལས་བགྱིའོ། །དེ་ནས་ཞགས་པ་སྲིད་ཀྱི་ཚད་ཁྲུ་བཅུ་དྲུག་པ་ཞགས་པའི་ཐོར་ཏོ་གཅིག་རྡོ་རྗེ་རྩེ་གསུམ་པ་<line/>
དང༌། སྐྱུ་རུ་ར་ལྷན་ཅིག་སྦྲེལ་བ་གདགས་པར་བགྱིའོ། །དེ་ནས་རིག་སྔགས་འཆང་གིས་ཡར་གྱི་ངོའི་ཚེས་བཅོ་ལྔའམ། ཆོས་བརྒྱད་ལ་ལེགས་པར་བཀྲུས་ཏེ་གོས་གཙང་མ་<line/>
བགོས་ནས་ཞག་གཅིག་མཆིས་ཏེ་སྐྱིལ་མོ་ཀྲུང་བཅས་ནས་སངས་རྒྱས་ལ་མཆོད་པ་རྣམ་པ་སྣ་ཚོགས་བགྱིས་ཏེ་ཚིག་གཞན་མི་སྨྲ་བར་ཞགས་པ་ལ་ལན་སྟོང་རྩ་བརྒྱད་<line/>
བཟླས་བརྗོད་བགྱིའོ། །དེ་ནས་སྟོང་རྩ་བརྒྱད་ཚང་བ་དང༌། སྟན་བཟང་པོ་བཤམས་ནས་དེའི་སྟེང་དུ་ཞགས་པ་གཞག་པར་བགྱིའོ། །དོན་ཡོད་པའི་ཞགས་པའི་ཕྱག་རྒྱས་དབང་བསྐུར་<line/>
བར་བགྱིའོ། །མེ་ཏོག་དང༌། བདུག་པ་དང༌། དྲི་དང༌། ཕྲེང་བ་དང༌། བྱུག་པ་དང༌། ཕྱེ་མ་དང༌། བ་དན་བཟང་པོ་ལ་སོགས་པས་མཆོད་པར་བགྱིའོ། །ཨ་ག་རུ་དང༌། ཙནྡན་དང༌། དུ་རུ་<line/>
ཀའི་བདུག་པ་དབུལ་བར་བགྱིའོ། །མར་མེ་ཡང་དབུལ་བར་བགྱིའོ། །དེ་ནས་རིག་སྔགས་འཆང་གིས་ཡུངས་ཀར་ལ་ལན་ཉི་ཤུ་རྩ་གཅིག་བཟླས་བརྗོད་བགྱིས་ཏེ་ཞགས་པའི་<line/>
</page>
<page index="91" id="242A">༄༅། །སྟེང་དུ་གཏོར་བར་བགྱིའོ། །འཕགས་པ་སྤྱན་རས་གཟིགས་དབང་ཕྱུག་གི་རི་མོའི་གཟུགས་ལ་ཡང་ཅི་འབྱོར་བས་མཆོད་པར་བགྱིའོ། །དེ་ནས་རིག་སྔགས་<line/>
འཆང་གིས་ཞགས་པ་དེའི་མདུན་དུ་སྐྱིལ་མོ་ཀྲུང་བཅས་ཏེ་མ་འཁྲུགས་པས་གདུགས་རྩེའི་བར་དུ་མཆོད་པ་བགྱིས་ནས་བཟླས་བརྗོད་བགྱིའོ། །ཡུངས་ཀར་རེ་རེ་ལ་བཟླས་བརྗོད་<line/>
རེ་རེ་བགྱིས་ཏེ་ཞགས་པའི་སྟེང་དུ་གཏོར་ཞིང་སྟོང་རྩ་བརྒྱད་ཚང་གི་བར་དུ་གདུགས་རེ་རེ་མཆིས་པར་བགྱི་སྟེ་རྔོ་ཅི་ཐོགས་པས་གདུགས་རྩེའི་བར་དུ་བཟླས་བརྗོད་བགྱིའོ། །<line/>
མཆོད་བར་བགྱིའོ། །ཁ་ཟས་ངན་པ་སྤང་བར་བགྱིའོ། །ལྷག་མ་དང་སྦགས་པ་སྤང་བར་བགྱིའོ། །གོས་གཙང་མ་བགོ་བར་བགྱིའོ། །སྟོང་རྩ་བརྒྱད་ཚང་ནས་ཞགས་པ་འབར་<line/>
བར་འགྱུར་ཏེ། གལ་ཏེ་འཇིག་རྟེན་པའི་གྲུབ་ན་ནི། མེའི་ཁ་དོག་ཏུ་འབར་བར་འགྱུར་རོ། །གལ་ཏེ་འཇིག་རྟེན་ལས་འདས་པའི་གྲུབ་ན་ནི། ཁ་དོག་སྣ་ཚོགས་འབར་བར་འགྱུར་<line/>
རོ༑ ༑དོན་ཡོད་པའི་ལུས་དེ་ཡང་འབར་བར་འགྱུར་རོ། །སྒྲ་འབྱུང་བར་འགྱུར་ཏེ། རིག་སྔགས་འཆང༌། ལེགས་སོ་ལེགས་སོ། །ཁྱོད་ཀྱིས་འཇིག་རྟེན་ལས་འདས་པའི་བྱང་ཆུབ་<line/>
ཀྱི་སེམས་ཀྱི་ཞགས་པ་འདི་གྲུབ་ཀྱི། །ཁྱོད་ཀྱི་བྱང་ཆུབ་ཀྱི་སེམས་བླ་ན་མེད་པ་ཁུག་ཅིག །ཕ་རོལ་ཏུ་ཕྱིན་པ་དྲུག་དང༌། ཕ་རོལ་ཏུ་ཕྱིན་པ་བཅུའི་ཁོངས་སུ་གཏོགས་པ་ཡོངས་སུ་<line/>
</page>
<page index="92" id="242B">རྫོགས་པར་གྱིས་ཤིག །འོན་ཏེ་འཇིག་རྟེན་པའི་གྲུབ་ན་ནི། །ཡིད་བཞིན་གྱི་ནོར་བུས་བསམ་པ་ཇི་ལྟ་བ་བཞིན་དུ་ཡོངས་སུ་རྫོགས་པར་འགྱུར་རོ། །ཇི་ལྟར་ཡིད་ལ་བསམ་ཞིང་སྨོན་པ་<line/>
བཞིན་ལག་པས་འཕངས་ན། གསང་སྔགས་ཀྱིས་ཐམས་ཅད་སྒྲུབ་པར་བགྱིད་དེ། ཐམས་ཅད་བཀུག་པར་འགྱུར་རོ། །ཕྱོགས་གང་དང་གང་དུ་འཕངས་པ་དེ་ལོགས་སུ་དོན་ཡོད་པའི་<line/>
ཞགས་པའི་སྙིང་པོ་ལན་བདུན་བཟླས་པར་བགྱིས་ཏེ་མོད་ལ་བསམ་པ་ཐམས་ཅད་འགྲུབ་པར་འགྱུར་རོ། །གལ་ཏེ་མཚམས་མེད་པ་ལྔ་བགྱིས་པའམ། །མནར་མེད་པར་མཆི་བའི་ཞིག་ན་<line/>
ཡང་དེའི་ལེགས་པར་འགྲུབ་པར་འགྱུར་ཏེ། དེ་ལ་ཡིད་གཉིས་དང༌། སོམ་ཉི་བསྐྱེད་པར་མི་བགྱིའོ། །ཁྲོ་གཉེར་གྱི་བཞིན་གྱིས་གང་དུ་འཕངས་ན། །ལྷ་དང༌། ཀླུ་དང༌། གནོད་སྦྱིན་དང༌། དྲི་<line/>
ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། །མིའམ་ཅི་དང༌། ལྟོ་འཕྱེ་ཆེན་པོ་དང༌། མི་དང༌། མི་མ་ཡིན་པ་རྣམས་བཀུག་ནས་རིག་སྔགས་འཆང་གི་མདུན་དུ་མཆི་བར་འགྱུར་ཞིང༌།<line/>
ཇི་སྲིད་འཆོའི་བར་དུ་བྲན་བཞིན་དུ་མཆིས་པར་འགྱུར་རོ། །རྒྱལ་པོ་དང༌། བློན་པོ་དང༌། བཙུན་མོའི་འཁོར་ཐམས་ཅད་མཆིས་པར་འགྱུར་རོ། །འཇིག་རྟེན་ཐམས་ཅད་ཀྱིས་ཆེར་མཆོད་<line/>
པར་འགྱུར་རོ། །གང་གི་དོན་དུ་ཞགས་པ་འཕངས་པའི་དོན་དེ་འགྲུབ་པར་འགྱུར་རོ། །ཁྲོ་བོའི་རྒྱལ་པོའི་ཞགས་པ་ལ་ཁྲོ་བོའི་རྒྱལ་པོ་ལན་ཉི་ཤུ་རྩ་གཅིག་བཟླས་བརྗོད་བགྱིས་ནས་<line/>
</page>
<page index="93" id="243A">༄༅། །འཕང་བར་བགྱིའོ། །འཕངས་པ་ཙམ་གྱི་མོད་ལ་བགེགས་དང༌། ལོག་འདྲེན་དང༌། གདུག་པའི་སེམས་ཅན་ཐམས་ཅད་ཞགས་པས་བཅིངས་པར་<line/>
འགྱུར་རོ། །གལ་ཏེ་འཚལ་ན། ལོའམ། ལོ་བརྒྱའམ། སྟོང་ངམ། བསྐལ་པ་བརྒྱ་སྟོང་གི་བར་དུ་ཞགས་པས་བཅིངས་པར་འགྱུར་རོ། །ནམ་བྱམས་པ་དང༌། སྙིང་རྗེ་བསྐྱེད་ནས་<line/>
དེའི་ཚེ་དོན་ཡོད་པའི་ཞགས་པའི་སྙིང་པོ་ལན་གསུམ་བཟླས་ན། ཕྱིར་བཀྲོལ་བར་འགྱུར་རོ། །དཔུང་གི་ནང་དུ་འཕངས་ན། དཔུང་རྣམས་ཞགས་པས་བཅིངས་པར་འགྱུར་རོ། །<line/>
གཡུལ་འགྱེད་པའི་དབུས་སུ་འཕངས་ན། མཚོན་ཆ་དང༌། གོ་མཚོན་དང༌། གཞུ་དང༌། མདའ་དང༌། མདུང་དང༌། རལ་གྲི་དང༌། གཏུན་ཤིང་དང༌། མུ་སི་ནི་ད་དང༌། འཁོར་ལོ་དང༌།<line/>
ཐག་མདུང་དང༌། མཚོན་ཆ་ཐམས་ཅད་དང༌། གོ་ཆ་དང༌། ཡ་ལད་ཐམས་ཅད་ཞགས་པས་བཅིངས་པར་འགྱུར་རོ། །ཆབ་དང༌། ཡུངས་ཀར་ལ་ལན་བདུན་བཟླས་བརྗོད་བགྱིས་<line/>
ཏེ་གཏོར་ན་གྲོལ་བར་འགྱུར་རོ། །ཞགས་པ་ལ་གདུགས་གཅིག་བཞིན་ཅི་འབྱོར་བས་མཆོད་པར་བགྱིའོ། །གང་གི་དོན་དུ་བསམ་པ་དེ་ཐམས་ཅད་འགྲུབ་པར་འགྱུར་རོ། །<line/>
དོན་ཡོད་པའི་ཞགས་པ་སྒྲུབ་པའི་ཆོ་གའོ། །འོན་ཏེ་མི་སྣང་བ་སྒྲུབ་པར་འཚལ་ན། །དོན་ཡོད་པའི་ཞགས་པའི་ཕྱག་རྒྱ་ལག་པས་བཅིངས་ཏེ་གཡས་པ་དང་གཡོན་པས་<line/>
</page>
<page index="94" id="243B">གོང་དུ་ཇི་སྐད་གསུངས་པ་བཞིན་ཞགས་པ་བཟུང་ནས་དོན་ཡོད་པའི་ཞགས་པའི་སྙིང་པོ་ལན་བརྒྱ་རྩ་བརྒྱད་བཟླས་བརྗོད་བགྱིས་ན་མི་གདའ་བར་འགྱུར་རོ། །བརྒྱ་རྩ་བརྒྱད་ལན་<line/>
གཉིས་བཟླས་བརྗོད་བགྱིས་ན། ནམ་མཁའ་ལ་མཆི་བར་འགྱུར་རོ། །དོན་ཡོད་པའི་རིག་སྔགས་འཆང་གི་འཁོར་ལོས་བསྒྱུར་བར་འགྱུར་རོ། །རིག་སྔགས་འཆང་བརྒྱ་སྟོང་ཕྲག་<line/>
འབུམ་གྱིས་ཡོངས་སུ་བསྐོར་བར་འགྱུར་རོ། །ལོ་བྱེ་བ་བཅུར་འཚོ་བར་འགྱུར་རོ། །སྐྲ་ཅུང་ཟད་འཁྱིལ་བར་འགྱུར་རོ། །སྟོབས་དང༌། བརྩོན་འགྲུས་ཕ་རོལ་གྱི་ཟིལ་གྱིས་མི་ནོན་<line/>
པ་ཐོགས་པ་མེད་པར་འགྱུར་རོ། །ཆར་པ་འཚལ་བས་མཆོད་པ་བགྱིས་ན། ཇི་ཙམ་གསོལ་བ་བཏབ་པ་བཞིན་འབབ་པར་འགྱུར་རོ། །ཧ་ཅང་ཆར་ཆས་པ་དགག་པའི་སླད་དུ་མཆོད་པ་<line/>
བགྱིས་ན། ཆར་པ་བཀག་པར་འགྱུར་རོ། །ཡམས་ཀྱི་ནད་དང༌། གནོད་པ་དང༌། འཚེ་བ་དང༌། འཁྲུག་པ་ཐམས་ཅད་དང༌། མི་ངས་ཐམས་ཅད་རབ་ཏུ་ཞི་བར་འཚལ་བས་རིག་སྔགས་<line/>
འཆང་ལེགས་པར་ཁྲུས་བགྱིས་པ་གཙང་མས་གོས་གཙང་མ་བགོས་ལ་ལག་པས་ཞགས་པ་བླངས་ཏེ་གནས་མཐོན་པོར་འཇེགས་ནས་དོན་ཡོད་པའི་ཞགས་པའི་ཕྱག་རྒྱ་དང༌།<line/>
ཞགས་པ་བཅིངས་ཏེ་དོན་ཡོད་པའི་ཞགས་པའི་སྙིང་པོ་ཕྱོགས་བཞིར་ལན་བདུན་བཟླས་ནས་ཞགས་པ་འཕངས་ན། དེ་དག་ཐམས་ཅད་དྲན་པ་ཙམ་གྱིས་འཐབ་པ་དང༌། རྩོད་པ་<line/>
</page>
<page index="95" id="244A">༄༅། །དང༌། འགྱེད་པ་དང༌། རང་གི་དཔུང་དང༌། གཞན་གྱི་དཔུང་ཐམས་ཅད་དང༌། ཕས་ཀྱི་རྒོལ་བ་དང༌། མི་མཛའ་བ་ཐམས་ཅད་རབ་ཏུ་ཞི་བར་འགྱུར་རོ། །འཇིགས་<line/>
པ་དང༌། ཡམས་ཀྱི་ནད་དང༌། གནོད་པ་ཐམས་ཅད་དང༌། མི་ངས་ཆེན་པོ་དང༌། མུ་གེའི་དགོན་པའི་འཇིགས་པ་ཐམས་ཅད་རབ་ཏུ་ཞི་བར་འགྱུར་རོ། །ཧ་ཅང་ཆར་ཆེ་བ་དང༌། དུས་<line/>
མ་ལགས་པའི་ཆར་དང༌། གྲང་བ་དང༌། རླུང་དང༌། ཚ་བ་མི་བཟད་པའི་འཇིགས་པ་ཐམས་ཅད་རབ་ཏུ་ཞི་བར་འགྱུར་རོ། །དཔག་ཆད་བརྒྱ་སྟོང་ཁོར་ཡུག་ཏུ་མཚམས་ཆེན་པོ་<line/>
བཅིངས་པ་བགྱིས་པར་འགྱུར་རོ། །ཇི་ལྟ་ཇི་ལྟར་ཡིད་ལ་བསམ་པ་དེ་ལྟ་དེ་ལྟར་ཐམས་ཅད་འགྲུབ་པར་འགྱུར་པས་དོན་ཡོད་རྒྱལ་པོ་མཆོད་པར་བགྱི་ཞིང་བཟླས་བརྗོད་བགྱི།<line/>
གསོལ་བར་ཡང་བགྱིའོ། །མཆོད་པ་དང༌། གསོལ་བ་བགྱིས་པ་ཙམ་གྱི་མོད་ལ་ཐམས་ཅད་ཕུན་སུམ་ཚོགས་པར་འགྱུར་ཏེ། དེ་ལ་ཡིད་གཉིས་དང༌། སོ་མ་ཉི་བསྐྱེད་པར་མི་<line/>
བགྱིའོ། །ཆོ་ག་ཞིབ་མོ་ལས་ཇི་སྐད་གསུམ་པ་བཞིན་ལས་བགྱིད་པ་རྣམས་ཀྱིས་ཆོ་ག་དེ་བཞིན་དུ་བསྒྲུབ་པར་བགྱིའོ། །དེ་ནས་སྐད་ཅིག་དེའི་མོད་ལ་ཐམས་ཅད་འགྲུབ་པར་<line/>
འགྱུར་རོ། །བྱམས་པ་དང༌། སྙིང་རྗེ་དང༌། དགའ་བ་དང༌། བཏང་སྙོམས་བསྒོམ་པར་བགྱིའོ། །སེམས་ཅན་ཐམས་ཅད་ལ་མཆོག་ཏུ་བརྩེ་བར་བགྱིའོ། །འཕགས་པ་སྤྱན་རས་<line/>
</page>
<page index="96" id="244B">གཟིགས་དབང་ཕྱུག་ལ་མཆོད་པར་བགྱིའོ། །དཀོན་མཆོག་གསུམ་ལ་གུས་པར་བགྱིའོ། །དེ་བཞིན་གཤེགས་པ་ཐམས་ཅད་ལ་གུས་པ་དང༌། བླ་མར་ཡིད་ལ་བསྒོམ་པར་བགྱིའོ། །<line/>
མི་གཙང་བ་སྤྱོད་པ་གཙང་བར་བགྱི་ཞིང་ཡོངས་སུ་དག་པའི་ངང་ཚུལ་ཅན་དུ་བསྒོམ་པར་བགྱིའོ། །དོན་ཡོད་པའི་ཞགས་པ་དེ་ཁོ་ན་ཉིད་ཀྱི་ཆོ་ག་སྒྲུབ་པ་ཡིད་བཞིན་གྱི་ནོར་བུ་བྱང་<line/>
ཆུབ་དགུག་པར་བགྱིའོ། །དེ་ནས་ཞགས་པའི་འཁོར་ལོའི་ཆོ་ག་སྒྲུབ་པ་བཤད་པར་བགྱི་སྟེ། རིག་སྔགས་འཆང་དེ་ཁོ་ན་ཉིད་སྒྲུབ་པས་ཕུག་ཏུ་འཇུག་པའི་སྒྲུབ་པ་ཐམས་ཅད་ཀྱི་<line/>
མཆོག་ཕུག་ཏུ་འཇུག་པ་དང༌། ལྷ་མ་ཡིན་གྱི་གནས་སུ་འཇུག་པ་དང༌། མི་འམ་ཅིའི་གནས་སུ་འཇུག་པ་དང༌། དྲི་ཟའི་གནས་སུ་འཇུག་པ་དང༌། ལྷའི་གནས་སུ་འཇུག་པ་དང༌།<line/>
ནམ་མཁའ་ལ་རྒྱུ་བ་དང༌། སུམ་ཅུ་རྩ་གསུམ་པའི་གནས་སུ་འཇུག་པ་དང༌། འོག་མིན་གྱི་གནས་ཀྱི་བར་དུ་འཇུག་པ་དང༌། ཀླུའི་རྒྱལ་པོའི་གནས་སུ་འཇུག་པ་དང༌། ཐང་ལ་རྒྱུ་བ་<line/>
དང༌། ཉི་མའི་གནས་སུ་འཇུག་པ་དང༌། ཟླ་བའི་གནས་སུ་འཇུག་པ་དང༌། སྐར་མའི་གནས་སུ་འཇུག་པ་དང༌། རྒྱུ་སྐར་གྱི་གནས་སུ་འཇུག་པ་དང༌། ནགས་སུ་འཇུག་པ་དང༌། རི་<line/>
ལ་རྒྱུ་བ་དང༌། འབབ་ཆུ་ཆེན་པོར་འཇུག་པ་སྟེ། ཇི་ལྟ་ཇི་ལྟར་ཡིད་ལ་བསམ་པ་དེ་ལྟ་དེ་ལྟར་འཇིག་རྟེན་པ་དང༌། འཇིག་རྟེན་ལས་འདས་པའི་ཞགས་པའི་ཆོ་ག་སྒྲུབ་པ་ཚེགས་<line/>
</page>
<page index="97" id="245A">༄༅། །ཆུང་ངུ་དང༌། རྩོལ་བ་ཆུང་ངུས་འགྲུབ་པར་འགྱུར་ཏེ། དེ་ལ་ཡིད་གཉིས་དང༌། སོམ་ཉི་བསྐྱེད་པར་མི་བྱའོ། །རིག་སྔགས་འཆང་གཙང་མར་གྱུར་པས་<line/>
ལེགས་པར་ཁྲུས་བགྱིས་ཏེ་གོས་གཙང་མ་བགོས་ནས་ཟས་དཀར་གསུམ་འཚལ་ལ། གཙང་མ་དེ་ཁོ་ན་ཉིད་ལ་གུས་པས་སངས་རྒྱས་རྗེས་སུ་དྲན་པ་བསྒོམ་པར་བགྱིའོ། །<line/>
བྱམས་པའི་སེམས་ལ་མཉམ་པར་བཞག་ནས་སྙིང་རྗེའི་བསམ་པ་དག་པའི་ཡིད་ཀྱིས་ཚེས་བཅུ་གསུམ་ནས་བརྩམས་ཏེ་ཟླ་བ་ཉ་བའི་བར་དུ་གསལ་བ་ཤིན་ཏུ་བཀྲ་ཤིས་པ་<line/>
ལ་དུས་གསུམ་དུ་ཅི་འབྱོར་བའི་རྣམ་པ་རྣམས་ཀྱིས་མཆོད་པར་བགྱིས་ལ། རྟག་ཏུ་བརྒྱ་རྩ་བརྒྱད་པ་ཡི། །དུས་གསུམ་རྒྱུན་དུ་བཟླས་བརྗོད་བགྱི། །ཉིན་པར་དུས་གསུམ་ལན་<line/>
གསུམ་སྟེ། །མཚན་མོའི་དུས་སུ་ལན་གསུམ་བགྱི། །འཁོར་ལོ་ཞགས་པ་བླ་མེད་འདི། །སྐུད་པ་གསུམ་ལས་བསྒྲུབ་བགྱི་སྟེ། །རས་སྐུད་པདྨའི་སྐུད་པ་དང༌། །ཨརྒའི་སྐུད་པ་<line/>
གསུམ་འགྱུར་དུ། །དེ་ནི་ལེགས་པར་ཚད་བཞིན་དུ། །ཁྲུ་ནི་སུམ་ཅུ་རྩ་དྲུག་བགྱི། །འཁོར་ལོ་རྣམ་པ་གསུམ་ལས་བགྱི། །རྒྱར་ནི་སོར་བཞིའི་ཆད་ལགས་ཏེ། སྙིང་པོར་བཅས་<line/>
ཤིང་མུ་ཁྱུད་བཅས། །ཀུན་ནས་རྩིབས་དང་ལྡན་པ་དག །གསེར་དང་དངུལ་དང་ཟངས་ལས་བགྱི། །ཆོས་བསྟན་ལེགས་པར་བརྒྱན་པ་ཡི། །བཟང་པོའི་སྟན་ལ་གཞག་པར་<line/>
</page>
<page index="98" id="245B">བགྱི༑ ༑སྤོས་ཀྱི་དཀྱིལ་འཁོར་མེ་ཏོག་གི །སིལ་མ་བཀྲམ་ནས་བུམ་པ་དགོད། །དེ་བཞིན་མཆོད་ཡོན་སྣོད་ཀྱང་བཤམ། །རི་མོའི་གཟུགས་ཀྱི་མདུན་དུ་ཆོས་ཀྱི་སྟན་བཤམས་པར་<line/>
བགྱིས་པའི་སྟེང་དུ་འཁོར་ལོའི་ཞགས་པ་བཞག་སྟེ་མཆོད་པ་བགྱིས་ལ་བསམ་པ་ཇི་ལྟ་བ་བཞིན་དུ་དུས་གསུམ་དུ་ལན་བརྒྱ་རྩ་བརྒྱད་བཟླས་བརྗོད་བགྱིའོ། །དེ་ནས་ཚེས་བཅོ་<line/>
ལྔའི་ཟླ་བ་ཉ་བ་ལ་ཉིན་ཞག་གཅིག་མཆིས་པར་འགྱུར་པས་ཚིག་གཞན་མི་སྨྲ་བར་འཕགས་པ་སྤྱན་རས་གཟིགས་དབང་ཕྱུག་གི་རི་མོའི་གཟུགས་ལ་མཆོད་པ་བགྱི་ཞིང་བདུག་<line/>
པ་རྣམ་པ་གསུམ་པོ་ཨ་ག་རུ་དང༌། ཙནྡན་དང༌། གུ་གུལ་རྣམས་དབུལ་བར་བགྱིའོ། །རི་མོའི་གཟུགས་ཀྱི་མདུན་དུ་ཆོས་ཀྱི་སྟན་མཆིས་པ་ལ་མངོན་དུ་ཕྱོགས་ཏེ་མཆིས་ནས་<line/>
དོན་ཡོད་པའི་ཞགས་པའི་སྙིང་པོ་སྟོང་རྩ་བརྒྱད་བཟླས་བརྗོད་བགྱིས་ཏེ་ཡུངས་ཀར་རེ་རེ་ལ་བཟླས་བརྗོད་བགྱིས་པས་ཞགས་པའི་སྟེང་དུ་གཏོར་བར་བགྱིའོ། །སྟོང་རྩ་བརྒྱད་ཚང་<line/>
ནས་ཞགས་པ་འབར་ཞིང་འཁོར་ལོ་ནམ་མཁའ་ལ་མཆིས་ནས་འབར་ཞིང་ལྡིང་བར་འགྱུར་རོ། །རིག་སྔགས་འཆང་གི་ལུས་ཀྱི་སྟོད་དང༌། སྤྱི་བོ་ནས་འོད་ཟེར་འབྱུང་བར་<line/>
འགྱུར་རོ། །རི་མོའི་གཟུགས་ལས་ལེགས་སོ་ཞེས་བྱ་བའི་སྒྲ་འབྱིན་པར་འགྱུར་རོ། །དེ་ནས་རིག་སྔགས་འཆང་གིས་དོན་ཡོད་པའི་ཞགས་པའི་སྙིང་པོའི་འཁོར་ལ་ཞགས་<line/>
</page>
<page index="99" id="246A">༄༅། །པའི་ཆོ་ག་རྒྱ་ཆེན་པོ་འདི་གྲུབ་པར་འཚལ་བར་བགྱིའོ། །དེ་ནས་རིག་སྔགས་འཆང་གིས་མཆོད་པ་ཆེན་པོ་བགྱིས་ལ་དོན་ཡོད་ཁྲོ་བོའི་རྒྱལ་པོ་ལན་སྟོང་རྩ་<line/>
བརྒྱད་བཟླས་བརྗོད་བགྱི་སྟེ། དེའི་འོག་ཏུ་རིག་སྔགས་འཆང་གིས་ཞགས་པ་བླང་བར་བགྱིའོ། །ལག་པ་གཡོན་པ་འཁོར་ལོའི་ཕྱག་རྒྱའི་ཚུལ་དུ་བཅིང་བར་བགྱི་ཞིང༌། གཡས་<line/>
པ་ཞགས་པའི་ཕྱག་རྒྱ་དང་འཁོར་ལོའི་ཚུལ་ལ་བརྟེན་ནས་བླངས་ཏེ་དོན་ཡོད་པའི་ཞགས་པའི་སྙིང་པོ་བརྗོད་ནས་ཕྱོགས་བཞིར་འཕང་བར་བགྱིའོ། །དེ་ནས་ཕྱོགས་བཅུར་ཁྲོ་བོའི་<line/>
རྒྱལ་པོ་ལན་ཉི་ཤུ་རྩ་གཅིག་བཟླས་བརྗོད་བགྱིའོ། །དེ་ནས་བདག་ཉིད་ཀྱི་ལུས་ལ་དབང་བསྐུར་བའི་ཚུལ་དུ་ལན་བདུན་དུ་བསྐོར་བར་བགྱིའོ། །དེ་ནས་ཕྱག་རྒྱའི་ཚུལ་དུ་བསྐོར་<line/>
བ་ཙམ་གྱི་མོད་ལ་རིག་སྔགས་འཆང་འཁོར་ལོས་བསྒྱུར་བའི་དབང་བསྐུར་བར་འགྱུར་རོ། །དམ་པ་ཆེན་པོ་འགྲུབ་པར་འགྱུར་རོ། །འཁོར་ལོས་བསྒྱུར་བའི་རྒྱལ་པོ་ཆེན་པོ་ལེགས་མཐོང་<line/>
རང་གི་གཟུགས་ཀྱི་མདུན་ན་མཆིས་ནས་རིག་སྔགས་འཆང་གི་རྐང་པ་སྤྱི་བོས་བླངས་ནས་འདི་སྐད་ཅེས་ཀྱང་སྨྲ་བར་འགྱུར་ཏེ། རིག་སྔགས་འཆང་གིས་ཅི་བཀའ་སྩལ་པ་<line/>
དེ་བགྱིའོ་ཞེས་ཅི་བསྒོ་བའི་དོན་དེ་དང་དེ་ཐམས་ཅད་བགྱིད་པར་འགྱུར་རོ། །བྲན་གྱི་རང་བཞིན་གྱིས་ཐམས་ཅད་དུ་ལས་བགྱིད་པར་འགྱུར་རོ། །དེ་ནས་རིག་སྔགས་འཆང་གི་<line/>
</page>
<page index="100" id="246B">གནས་སུ་འཇུག་པར་འཚལ་བས་འདི་ལྟར་ནུབ་གསུམ་དུ་མཆིས་པར་གྱུར་པས་ཞགས་པའི་ཕྱག་རྒྱ་ལག་པས་བླང་བར་བགྱིའོ། །ཕུག་གི་སྒོ་གང་ལགས་པ་དེར་ཞགས་པ་ལན་<line/>
གསུམ་དུ་བསྐོར་བར་བགྱིའོ། །དོན་ཡོད་པའི་རྒྱལ་པོ་བཟླས་བརྗོད་བགྱིས་ཏེ་ཞགས་པ་གདབ་པར་བགྱིའོ། །ཞགས་པ་བཏབ་པ་ཙམ་གྱི་མོད་ལ་གནས་ཀྱི་ཕུག་གི་སྒོ་ཐམས་ཅད་ཕྱེ་<line/>
བར་འགྱུར་རོ། །འཁྲུལ་འཁོར་དང༌། གཏན་པ་དང༌། ཕུག་དང༌། འབབ་ཆུ་ཆེན་པོ་དང༌། གསེག་མ་དང༌། འབབ་ཆུ་དང༌། གནོད་སྦྱིན་དང༌། སྲིན་པོ་དང༌། ལམ་མི་བདེ་བ་ཐམས་ཅད་<line/>
བསལ་བ་དང༌། བཅོམ་པ་དང༌། བཤིག་པར་འགྱུར་རོ། །གཏན་པ་དང༌། སྒོ་གླེགས་དང༌། འཁྲུལ་འཁོར་དང༌། ལྕགས་སྒྲོག་རྣམས་དུམ་བུ་དུམ་བུར་ཆད་ཅིང་གྱེས་པར་འགྱུར།<line/>
ཉམས་པར་འགྱུར། །འཇིག་པར་འགྱུར་རོ། །ཤིན་ཏུ་དག་པ་དང༌། ཤིན་ཏུ་དྲི་མ་མེད་པ་དང༌། ཤིན་ཏུ་རྒྱ་ཆེ་བའི་གཞལ་མེད་ཁང་འབྱོར་བ་རྣམ་པར་འཕྲུལ་པ་དག་མཐོང་བར་<line/>
འགྱུར་རོ། །རིན་པོ་ཆེ་སྣ་ཚོགས་ཀྱིས་བཀྲ་བ། རིན་པོ་ཆེ་སྣ་བདུན་གྱིས་བརྒྱན་པའི་གནས། །རིན་པོ་ཆེ་སྣ་ཚོགས་ཀྱི་ལྗོན་ཤིང་གིས་བརྒྱན་པའི་གཞལ་མེད་ཁང་མཐོང་བར་འགྱུར་<line/>
རོ༑ ༑མེ་ཏོག་སྣ་ཚོགས་ཀྱི་ར་བ་ཤིན་ཏུ་དྲི་ཞིམ་པའི་གཞལ་མེད་ཁང་མཐོང་བར་འགྱུར་རོ། །དེ་ནས་རིག་སྔགས་འཆང་གིས་ལག་པའི་ཞགས་པ་དང༌། འཁོར་ལོའི་ཕྱག་རྒྱའི་<line/>
</page>
<page index="101" id="247A">༄༅། །ཚུལ་མངོན་སུམ་དུ་བགྱིས་ནས་དོན་ཡོད་པའི་ཞགས་པའི་སྙིང་པོ་བཟླས་ཏེ་འཇུག་པར་བགྱིའོ། །རིག་སྔགས་འཆང་གནས་སུ་ཞུགས་པ་ཙམ་ཁོ་ནས་<line/>
གནས་མཆོག་དེ་ཡང་རྣམ་པ་དྲུག་ཏུ་འགུལ་བ་དང༌། གཡོ་བ་དང༌། ལྡེག་པ་དང༌། འུར་འུར་ཆེམ་ཆེམ་སྟེ། ལྷའི་འོད་ཟེར་གྱི་སྣང་བ་ཆེན་པོས་སྣང་བར་འགྱུར་རོ། །དེ་ནས་རིག་<line/>
སྔགས་འཆང་འཇུག་པར་བགྱིའོ། །དེ་ནས་དོན་ཡོད་པ་རྣམ་པར་དག་པ་དྲི་མ་མེད་པ་ཞེས་བགྱི་བའི་སྨན་བུད་མེད་ཀྱི་གཟུགས་ལྷའི་རྒྱན་གྱིས་བརྒྱན་པ། ལྷའི་གོས་ཀྱི་རྒྱན་གྱིས་<line/>
ཀླུབས་པ། ཁ་དོག་བཟང་པོ་རྒྱས་པ་མཆོག་དང་ལྡན་པ། ལྷའི་གཟུགས་ཆེན་པོ་འཆང་བ། བཱི་ཛ་པཱུ་ར་ཐོགས་པ་མཆི་བར་འགྱུར་རོ། །སྨན་བུད་མེད་ཀྱི་གཟུགས་འཆང་བ་དེ་<line/>
མཐོང་བ་ཙམ་ཁོ་ནས་དཔག་ཚད་གང་ཙམ་ནས་གཟི་བརྗིད་ཐམས་ཅད་དང༌། སྟོབས་ཐམས་ཅད་ཉེ་བར་སྒྲུབ་པར་བགྱིད་དོ། །དེ་ནས་རིག་སྔགས་འཆང་གིས་དོན་ཡོད་པའི་འཁོར་<line/>
ལོའི་ཞགས་པ་མདུན་དུ་བཅིང་བར་བགྱི་སྟེ། མཐོང་བ་ཙམ་གྱི་མོད་ལ་དེའི་སྟོབས་དང༌། བརྩོན་འགྲུས་དང༌། གཟི་བརྗིད་ཉམས་པར་འགྱུར་རོ། །མཐུ་ཆུང་བར་འགྱུར་རོ། །དེ་ནས་<line/>
བུད་མེད་དེ་དགོད་པ་དང༌། ཨོཾ་ཞེས་བགྱི་བས་མནན་པར་བགྱིའོ། །ཁྲོ་བོའི་རྒྱལ་པོ་བཟླ་བར་བགྱི་སྟེ། ཁ་བུབ་ཏུ་འགྱེལ་ནས་ཆབ་འབྱུང་བར་འགྱུར་ཏེ། ཆབ་དེ་ལ་རེག་པར་མི་<line/>
</page>
<page index="102" id="247B">བགྱིའོ། །དོན་ཡོད་རྒྱལ་པོ་བཟླ་བར་བགྱི་སྟེ། དེ་ནས་མིག་ཚུགས་ཀྱིས་བལྟ་བར་བགྱིད་ན། རིག་སྔགས་འཆང་གིས་ཞགས་པས་བཞུ་བར་བགྱིའོ། །དེའི་འོག་ཏུ་བདུད་རྩིའི་ཆབ་<line/>
འབྱུང་སྟེ། བླང་བར་བགྱི། །བྱུག་པར་བགྱིའོ། །ཀུན་ཏུ་བྱུགས་པ་ཙམ་གྱིས་ནམ་མཁའ་ལ་མཆི་བར་འགྱུར་ཏེ། ཐོག་མར་རླུང་གི་ཕུང་པོ་ནས་འཛེག་པར་འགྱུར་རོ། །མིག་ལ་བྱུག་ན།<line/>
ཕྱོགས་བཅུ་ཐམས་ཅད་དུ་གཏོགས་པའི་དེ་བཞིན་གཤེགས་པ་བྱང་ཆུབ་སེམས་དཔའི་ཚོགས་ཀྱི་འཁོར་དང་བཅས་པ་ཐམས་ཅད་དང༌། སངས་རྒྱས་ཀྱི་ཞིང་དེའི་གཞལ་མེད་ཁང་<line/>
དང༌། གནས་ཀྱི་རྣམ་པར་འཕྲུལ་པ་དང༌། གང་དག་བཞུགས་ཤིང་བཞེས་ལ་འཚོ་བ་དག་ཇི་ལྟར་ལག་མཐིལ་ན་མཆིས་པ་དེ་བཞིན་དུ་མཐོང་བར་འགྱུར་རོ། །གང་དག་ཡོངས་སུ་<line/>
མྱ་ངན་ལས་འདས་པ་དང༌། གང་དག་འདས་པ་དང༌། གང་དག་མ་བྱོན་པ་དང༌། གང་དག་ད་ལྟར་བྱུང་བ་དང༌། སངས་རྒྱས་རྣམས་དང༌། གང་དག་རིང་བསྲེལ་སྙིང་པོའི་མཆོད་<line/>
རྟེན་ཆེན་པོའི་སྲོག་ཤིང་གི་ཚོགས་ཅན་དག་དང༌། དེ་བཞིན་དུ་ཇི་ལྟར་འཁོར་གྱི་དཀྱིལ་འཁོར་གྱི་ཁང་པ་དེ་དག་ཐམས་ཅད་མཐོང་བར་འགྱུར་རོ། །བདག་ཉིད་ལ་ཀུན་ནས་བྱུགས་<line/>
ཏེ། དེས་བྱུགས་པ་ཙམ་གྱིས་པགས་པའི་མདོག་ལྷའི་གསེར་དང་འདྲ་བར་འགྱུར་རོ། །སྐྲ་སྔོ་ལ་ཅུང་ཟད་འཁྱིལ་བར་འགྱུར་རོ། །མིག་ལྷའི་ཨུཏྤ་ལ་སྔོན་པོ་མཆོག་འདྲ་བར་འགྱུར་<line/>
</page>
<page index="103" id="248A">༄༅། །རོ༑ ༑ཚེ་ལྷའི་བསྐལ་པ་བརྒྱ་སྟོང་དུ་འགྱུར་རོ། །རིག་སྔགས་འཆང་གི་འཁོར་ལོས་བསྒྱུར་བ་འབུམ་ཕྲག་བརྒྱ་སྟོང་ཕྲག་བཅོ་བརྒྱད་ཀྱིས་ཡོངས་སུ་བསྐོར་<line/>
བར་འགྱུར་རོ། །ལྷའི་བུ་མོ་བརྒྱ་བཞི་བཅུ་དང༌། མི་འམ་ཅིའི་བུ་མོ་དང༌། རིག་སྔགས་འཆང་གི་བུ་མོ་གངྒཱའི་ཀླུང་གི་བྱེ་མ་བརྒྱ་སྟོང་ཕྲག་འབུམ་སྙེད་ཀྱིས་ཡོངས་སུ་བསྐོར་<line/>
བར་འགྱུར་རོ། །ཇི་ལྟར་ཡིད་ལ་བསམ་པ་དང༌། ཡིད་ལ་བརྣག་པ་ཙམ་གྱིས་ལྷའི་ཟས་ཀྱི་མཆོག་རོ་བརྒྱ་དང་ལྡན་པ་དག་མདུན་དུ་འབྱུང་བར་འགྱུར་རོ། །ལྷའི་བཏུང་བ་ཆེན་<line/>
པོ་བདུད་རྩིའི་རོ་བྲོ་བ་དག་འབྱུང་བར་འགྱུར་རོ། །བྱང་ཆུབ་ཀྱི་སྙིང་པོ་ལ་ཐུག་གི་བར་དུ་འཁོར་ལོས་བསྒྱུར་བའི་རྒྱལ་པོ་ཆེན་པོ་ལེགས་མཐོང་མདུན་ནས་རྒྱུག་པར་བགྱིད་དོ། །<line/>
དགྲ་ཐམས་ཅད་དང༌། བགེགས་དང༌། ལོག་འདྲེན་ཐམས་ཅད་བཅོམ་པ་དང༌། ཉམས་པ་དང༌། གཏུབས་པ་དང༌། གཤེག་པ་དང༌། བརྩལ་བ་དང༌། གྱེས་པ་དང༌། ཕྱེ་མར་<line/>
བགྱིས་པར་འགྱུར་རོ། །ཡང་ན་སྨན་གྱི་བུད་མེད་དེའི་སྐྲ་ཀུན་བཏོན་ཏེ་སྐ་རགས་སུ་བགྱིས་ནས་བཅིང་བར་བགྱིའོ། །གང་དུ་བཅིང་པ་དེ་ཡང་རིན་པོ་ཆེ་སྣ་བདུན་དུ་འགྱུར་རོ། །<line/>
གང་དུ་ཞུགས་པ་ཐམས་ཅད་མི་སྣང་བར་འགྱུར་རོ། །དེ་ལ་ལྷ་ཐམས་ཅད་གནས་འཆའ་བར་འགྱུར་རོ། །ཀླུ་ཐམས་ཅད་དང༌། ལྷ་མ་ཡིན་ཐམས་ཅད་དང༌། མིའམ་ཅི་<line/>
</page>
<page index="104" id="248B">ཐམས་ཅད་དང༌། རིག་སྔགས་འཆང་ཐམས་ཅད་དེའི་དབང་དུ་མཆིས་པར་འགྱུར་རོ། །འཁོར་དེ་ཐམས་ཅད་བྱང་ཆུབ་ཀྱི་སྙིང་པོ་ལ་ཐུག་གི་བར་དུ་དེའི་ཕྱི་བཞིན་རྗེས་སུ་འབྲང་བར་<line/>
འགྱུར་རོ། །དེ་ནས་རིག་སྔགས་འཆང་གནས་སུ་འཇུག་པར་འཚལ་ཞིང་སླར་ཡང་ལྡོག་པར་འཚལ་ན། སྨན་གྱི་བུད་མེད་དེ་དང་གཏམ་མི་བགྱི། །རེག་པར་མི་བགྱི་བར་ལག་པའི་<line/>
ཕྱག་རྒྱ་གནས་མཆོག་ཏུ་འཇུག་པར་བགྱིའོ། །དེ་ནས་གནས་ཐམས་ཅད་ན་གནས་པའི་བུད་མེད་དང༌། སྐྱེས་པ་དང༌། ཁྱེའུ་དང༌། བུ་མོ་ཐམས་ཅད་ཕྱིར་བྱུང་ནས་མདུན་ན་<line/>
སྡོད་པར་འགྱུར་ཏེ། ཁ་ཅིག་གི་ལག་ན་ནི། བུམ་པ་གང་བའོ། །ཁ་ཅིག་ནི། ལག་ན་གདུགས་སོ། །ཁ་ཅིག་གི་ལག་ན་ནི། ལྷའི་གོས་ཐོགས་སོ། །ཁ་ཅིག་ནི་།ལྷའི་ནོར་བུ་རིན་པོ་<line/>
ཆེ་ཐོགས་སོ། །ཁ་ཅིག་ནི། དྲི་དག་གོ། །ཁ་ཅིག་ནི། མེ་ཏོག་དག་གོ །ཁ་ཅིག་ནི། ཕྲེང་བ་དག་གོ །ཁ་ཅིག་ནི། རྒྱན་དང་ལྷབ་ལྷུབ་སྣ་ཚོགས་ཐོགས་སོ། །ཁ་ཅིག་ནི། བྱུག་པ་<line/>
དག་གོ། །ཁ་ཅིག་ནི། དྲིའི་ཕྱེ་མ་དག་གོ །ཁ་ཅིག་ནི། སྤོས་ཆུའི་རིན་པོ་ཆེ་སྣ་བདུན་གྱི་སྣོད་བཀང་བ་དག་གོ། །ཁ་ཅིག་ནི། ལྷའི་འབྲས་བུ་སྣ་ཚོགས་པ་དག་གོ །ཁ་ཅིག་ནི།<line/>
ལྷའི་མེ་ཏོག་སྣ་ཚོགས་ཐོགས་ཏེ། པདྨ་དང༌། ཀུ་མུ་ད་དང༌། པདྨ་དཀར་པོ་དང༌། མནྡཱ་ར་བ་དང༌། མནྡཱ་ར་བ་ཆེན་པོ་དང༌། མཉྫུ་ཤ་ག་དང༌། མཉྫུ་ཤ་ཀ་ཆེན་པོ་དང༌། མདོག་<line/>
</page>
<page index="105" id="249A">༄༅། །མཛེས་དང༌། མདོག་མཛེས་ཆེན་པོ་དང༌། ཨ་ཏི་མུཀྟ་ཀ་དང༌། ཙམ་པ་ཀ་དང༌། བར་ཤི་ཀ་དང༌། མཐོན་ཀ་དང༌། མཐོན་ཀ་ཆེན་པོ་དང༌། ཀ་དམ་པ་<line/>
དང༌། སྣ་མ་དང༌། ཡུ་ཏི་ཀ་དང༌། ཀླུའི་མེ་ཏོག་དང༌། ཀོནྟ་དང༌། གནྡྷ་བར་ཤི་ཀའི་མེ་ཏོག་དག་ཐོགས་སོ། །ཁ་ཅིག་ནི། ལྷའི་ཙནྡན་གོ་ཤིཪྵ་དང༌། སྦྲུལ་གྱི་སྙིང་པོའི་བདུག་<line/>
པ་དང༌། ཨ་ག་རུ་དང༌། དུ་རུ་ཀ་དང༌། ཏ་མ་ལའི་ལོ་མའི་བདུག་པ་ཐོགས་སོ། །ཁ་ཅིག་གི་ལག་ན་ནི། རྨ་བྱའི་བསིལ་ཡབ་ཐོགས་སོ། །ཁ་ཅིག་གི་ལག་པ་ན་ནི། རལ་<line/>
གྲོའི༑ ༑ཁ་ཅིག་གི་ལག་པ་ན་ནི། མདུང་ཐུང་ངོ༌། །ཁ་ཅིག་གི་ལག་པ་ན་ནི། རྡོ་རྗེ་དང༌། དགྲ་སྟ་དང༌། མངའ་བོ་ཆེ་དང༌། མདུང་དང༌། གཏུན་ཤིང་དང༌། མདུང་རྩེ་གསུམ་པ་<line/>
དང༌། གཟོད་ཁ་གཉིས་པ་དག་གོ། །ཁ་ཅིག་ནི། གོ་ཆ་དང༌། ཡ་ལད་བགོས་ནས་བསྲུང་བའི་ཕྱིར་ཀུན་ནས་འདུ་ཞིང་མཆི་བར་འགྱུར་རོ། །ཁ་ཅིག་ནི། རིན་པོ་ཆེ་སྣ་ཚོགས་<line/>
ཀྱི་སྣོད་དང༌། གསེར་གྱི་སྣོད་དང༌། དངུལ་གྱི་སྣོད་དག་ཐོགས་པ་རིན་པོ་ཆེ་སྣ་ཚོགས་ཀྱི་མེ་ཏོག་དང༌། གསེར་གྱི་མེ་ཏོག་དང༌། དངུལ་གྱི་མེ་ཏོག་དག་གིས་བཀང་ནས་<line/>
ཐོགས་སོ། །དེ་དག་ཐམས་ཅད་རིག་སྔགས་འཆང་ལ་དབུལ་བར་བགྱིད་དོ། །རིག་སྔགས་འཆང་གིས་བྱམས་པ་དང༌། སྙིང་རྗེ་ཆེན་པོ་ཡིད་ལ་བགྱིད་པ་དང༌། སངས་<line/>
</page>
<page index="106" id="249B">རྒྱས་ཡིད་ལ་བགྱིས་པས་འཕགས་པ་སྤྱན་རས་གཟིགས་དབང་ཕྱུག་དོན་ཡོད་པའི་ཞགས་པའི་ཆ་ལུགས་འཆང་བ་ཡིད་ལ་བགྱིའོ། །མཆོག་ཏུ་བརྩེ་བ་ཡིད་ལ་བགྱིད་པས་ཚིག་<line/>
གཞན་མི་སྨྲ་བར་དབུགས་དབྱུང་བར་བགྱི་ཞིང་ལམ་དྲང་པོ་ནས་འཇུག་པར་བགྱི་སྟེ། སེངྒེའི་ཁྲི་ལ་མངོན་དུ་མཆིས་ནས་དོན་ཡོད་པའི་འཁོར་ལོའི་ཞགས་པ་ཐོག་མར་སེངྒེའི་<line/>
ཁྲིའི་སྟེང་དུ་གཞག་པར་བགྱིའོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་བོ། །བམ་པོ་བཞི་པ། དེའི་འོག་ཏུ་རིག་སྔགས་འཆང་རང་ཉིད་མཆིས་ནས་སྟེང་<line/>
དུ་གཏོགས་པའི་དེ་བཞིན་གཤེགས་པ་ཐམས་ཅད་ལ་ཕྱག་བགྱི་ཞིང་འཕགས་པ་སྤྱན་རས་གཟིགས་དབང་ཕྱུག་མཆོག་སྦྱིན་པ་ལ་ཡང་ཕྱག་བགྱིའོ། །དེས་དགྲ་ཐམས་ཅད་ཕམ་<line/>
བར་བགྱིས་པར་འགྱུར་རོ། །གལ་ཏེ་འོག་ཏུ་ཕྱོགས་ནས་ཕྱག་བགྱིས་ན། དེ་ནས་འཁོར་ལོས་རིག་སྣགས་འཆང་གི་ཕྱིར་རྒོལ་བ་རྣམས་མགོ་བཅད་པར་འགྱུར་རོ། །རིག་སྔགས་<line/>
འཆང་མཆིས་མ་ཐག་ཏུ་གནས་རྣམ་པ་དྲུག་ཏུ་གཡོས་ནས་སྒྲ་ཆེན་པོ་འབྱུང་བར་འགྱུར་རོ། །ཅ་ཅོའི་སྒྲ་ཆེན་པོ་འབྱུང་བར་འགྱུར་རོ། །ལྷའི་རོལ་མོའི་ཆ་བྱད་ཡན་ལག་ལྔ་དང་ལྡན་<line/>
པ་དག་འདུན་པར་འགྱུར་རོ། །ནམ་མཁའི་ལྷ་རྣམས་ཀྱིས་ཀྱང་གཞལ་མེད་ཁང་ཆེན་པོ་ནས་དབུ་རྒྱན་དང་ཅོད་པན་གྱིས་རིག་སྔགས་འཆང་གི་མགོ་བོ་ལ་དབང་བསྐུར་བར་བགྱིད་དོ། །<line/>
</page>
<page index="107" id="250A">༄༅། །དབང་བསྐུར་བ་ཙམ་གྱི་མོད་ལ་རིན་པོ་ཆེ་སྣ་བདུན་གྱི་ཆར་འབབ་པར་འགྱུར་རོ། །གསེར་གྱི་ཆར་དང༌། གོས་ཀྱི་ཆར་འབབ་པར་འགྱུར་རོ། །གསེར་གྱི་མེ་ཏོག་<line/>
དང༌། དངུལ་གྱི་མེ་ཏོག་དང༌། ལྷའི་མེ་ཏོག་བཀྲ་བ་སྣ་ཚོགས་ཀྱི་ཆར་དང༌། ལྷའི་རྒྱན་གྱི་ཆར་འབབ་པར་འགྱུར་རོ། །དེ་ནས་ལྷའི་བུ་མོས་རིན་པོ་ཆེ་སྣ་བདུན་གྱི་སྣོད་དུ་བདུད་རྩིའི་<line/>
བཅུད་འཚལ་ཏེ་མཆིས་ནས་འབུལ་བར་བགྱིད་དོ། །རིག་སྔགས་འཆང་གིས་བླངས་ནས་དོན་ཡོད་པའི་ཞགས་པའི་སྙིང་པོ་བཟླ་བར་བགྱིའོ། དེ་ནས་རིག་སྔགས་འཆང་གིས་<line/>
རེག་པར་བགྱིའོ། །རིག་སྔགས་འཆང་གིས་རེག་པ་ཙམ་གྱི་མོད་ལ་ལྷའི་ལུས་རྣམ་པར་དག་པ་ཐོབ་ནས་བགས་པའི་མདོག་གསེར་འདྲ་བར་འགྱུར་རོ། །སྐྲ་ལྷག་པར་སྔོ་བ་དང༌།<line/>
མིག་ཨུཏྤ་ལ་སྔོན་པོ་ལྟར་ལྷའི་མིག་ཡོངས་སུ་དག་པར་འགྱུར་རོ། །ཚེའི་ཚད་ལྷའི་བསྐལ་བ་འབུམ་ཕྲག་བརྒྱ་སྟོང་དུ་འགྱུར་རོ། །གལ་ཏེ་ཕྱིར་མི་ལྡོག་པར་འཚལ་ན། དེའི་<line/>
བཅུད་ཀྱིས་ལེན་མཆོག་ལས་ཇི་ཙམ་འཚལ་བ་བླངས་ཏེ་ལྷའི་ཆབ་ཙནྡན་གྱི་དྲི་དང་ལྡན་པའི་ནང་དུ་ཞུགས་ནས་ཁྲུས་བགྱིའོ། །ཁྲུས་བགྱིས་པ་ཙམ་གྱི་མོད་ལ་ཕུག་གི་སྒོ་<line/>
རང་འབྱེ་བར་འགྱུར་ཞིང༌། །ཇི་ལྟར་དབང་ཕྱུག་ཆེན་པོའི་གཟུགས་འདྲ་བར་མཐོང་ན་ནི། འཇིག་རྟེན་ཐམས་ཅད་ཀྱི་མཆོད་གནས་ཀྱི་གཙོ་བོ་གཅིག་པུར་འགྱུར་རོ། །ཇི་<line/>
</page>
<page index="108" id="250B">ལྟར་འཕགས་པ་སྤྱན་རས་གཟིགས་དབང་ཕྱུག་བཞིན་དུ་རིག་སྔགས་འཆང་འདི་ཡང་མཆོད་པ་དང༌། བཀུར་སྟི་དང༌། བླ་མས་བླ་མར་བགྱི་བ་དེ་ལྟ་བུར་འགྱུར་རོ། །གང་དུ་བཅུད་<line/>
ཀྱིས་ལེན་མཆོག་འདིས་རེག་ན། འཛམ་བུ་ཆུ་བོ་གསེར་ཡོངས་སུ་དག་པར་འགྱུར་རོ། །རྩིག་པའམ། །རི་འམ། ཀ་བའམ། ལྗོན་ཤིང་ངམ། སྣོད་དམ། བུམ་པའམ། །རྫ་བོའམ་གོས་<line/>
སམ། བོང་བ་ལ་རེག་ན། དེ་དག་ཐམས་ཅད་འཛམ་བུའི་གསེར་ཡོངས་སུ་དག་པར་འགྱུར་བ་ནས་དགོས་པའི་བར་དུ་འགྱུར་རོ། དེ་ནས་རིག་སྔགས་འཆང་ཀླུ་མོའམ། ལྷ་མོའམ།<line/>
མིའམ་ཅི་མོ་འཚལ་ན། རིག་སྔགས་འཆང་དེ་གོས་གཙང་མ་བགོས་ནས་ལེགས་པར་ཁྲུས་བགྱིའོ། །ཚེ་བརྒྱད་དམ། །བཅུ་བཞིའམ། །བཅོ་ལྔ་ལ་འཕགས་པ་སྤྱན་རས་གཟིགས་<line/>
དབང་ཕྱུག་གི་རི་མོའི་གཟུགས་ལ་མཆོད་པ་བགྱིས་ནས་ཉིན་ཞག་གཅིག་གནས་པར་བགྱིའོ། །འཁོར་ལོའི་ཞགས་པ་ཆེན་པོ་འདི་ཆོས་ཀྱི་སྟན་ལེགས་པར་བརྒྱན་པའི་སྟན་<line/>
བཟང་པོའི་སྟེང་དུ་གཞག་པར་བགྱི་ཞིང་མཆོད་པ་ཆེན་པོ་བགྱི་སྟེ། དེ་ཉིད་ཀྱི་མདུན་དུ་ཚིག་གཞན་མི་སྨྲ་བར་ལན་སྟོང་རྩ་བརྒྱད་བཟླས་ཏེ་ཡུངས་ཀར་རེ་རེ་ནས་བཟླས་བརྗོད་<line/>
བགྱིས་པ་ཞགས་པའི་སྟེང་དུ་གཏོར་བར་བགྱིའོ། །ལན་སྟོང་རྩ་བརྒྱད་ཚང་བ་དང༌། ཞགས་པ་དེ་ཡང་སྦྲུལ་བཞིན་དུ་ཡོངས་སུ་འཁྱིལ་ལ་འཁོར་ཏློའི་གདེངས་ཀའི་ཚུལ་དུ་<line/>
</page>
<page index="109" id="251A">༄༅། །མཆིས་པར་འགྱུར་རོ། །དེ་ནས་རིག་སྔགས་འཆང་གིས་ཞགས་པ་བླངས་ཏེ་ཀླུ་གནས་པའི་མཚོའམ། མི་འམ་ཅི་གནས་པའི་མཚོའམ། ལྷ་མོ་གནས་<line/>
པའི་མཚོ་འགྲམ་དུ་མཆིས་ནས་དོན་ཡོད་པའི་ཞགས་པའི་སྙིང་པོ་བཟླས་ཏེ་གནས་ཀྱི་ནང་དུ་ཞགས་པ་འཕང་པར་བགྱིའོ། །འཕངས་མ་ཐག་ཁོ་ནར་སླར་ཡང་དྲན་པར་བགྱི་<line/>
སྟེ༑ ཇི་ལྟ་བུའི་དོན་ཡིད་ལ་བསམ་པའི་དོན་དེ་ཞགས་པས་བཅིངས་ནས་ཇི་ལྟར་བསམ་པ་དེ་བཞིན་དུ་བགྱི་བར་འགྱུར་རོ། །གཞན་ཡང་ཇི་ལྟར་ཡིད་ལ་བསམ་པའི་ནོར་<line/>
རམ། དབྱིག་གམ། གསེར་རམ། ནོར་བུའམ། མུ་ཏིག་གམ། བཻ་ཌཱུཪྻའམ། ཤངྐ་ཤི་ལའམ། བྱི་རུའམ། ས་ལེ་སྦྲམ་མམ། དངུལ་ལམ། གོས་སམ། ཆས་སམ། རྒྱན་<line/>
ནམ། གཞན་ཡང་གཞལ་མེད་ཁང་ཇི་ལྟ་བུར་འབྱོར་བ་ཅན་དག་དོན་དུ་གཉེར་ན། ཞགས་པ་འཕང་བར་བགྱི་སྟེ། དེ་ཐམས་ཅད་འདྲེན་པར་བགྱིད་དོ། །གང་དང་གང་དུ་<line/>
འཕངས་པ་དེ་དང་དེར་ཇི་ལྟར་ཡིད་ལ་བསམ་པ་དེ་ཉིད་ཤིན་ཏུ་གསལ་བར་ཡོངས་སུ་རྫོགས་པར་འགྱུར་རོ། །དངོས་པོ་གཞན་དུ་མི་འགྱུར་རོ། །རྒྱལ་པོའི་རིགས་སམ། བྲམ་<line/>
ཟེའི་རིགས་སམ། ཁྱིམ་བདག་གི་རིགས་སམ། རྗེའུ་རིགས་ཀྱིས་ཅི་དང་ཅི་བསམ་པ་འགྲུབ་པར་བགྱིད་དོ། །སྐྱེས་པའམ། བུད་མེད་དམ། ཁྱེའུའམ། བུ་མོའི་མིང་ནས་བརྗོད་<line/>
</page>
<page index="110" id="251B">དེ་ཞགས་པ་འཕངས་པ་ཙམ་གྱི་མོད་ལ་ཞགས་པས་བཅིངས་ནས་འདྲེན་པར་འགྱུར་རོ། །ཐ་ན་རི་དྭགས་དང༌། བྱ་དང༌། སེངྒེ་དང༌། སྟག་དང༌། གླང་པོ་ཆེ་དང༌། མ་ཧེ་ཡང་འདྲེན་པར་<line/>
བགྱིད་དོ། །གང་གི་མིད་ནས་བརྗོད་དེ་གཡུལ་འགྱེད་པའི་ནང་དུ་འཕངས་ན། དེ་ཡང་ཞགས་པས་བཅིངས་ནས་མདུན་དུ་མཆིས་ཏེ་ཇི་ལྟར་ཡིད་ལ་བསམ་པ་དེ་བཞིན་དུ་ཐམས་ཅད་འགྲུབ་<line/>
པར་བགྱིད་དོ། །ཟླ་བ་དང་ཉི་མ་དབབ་པར་འཚལ་ན། ཟླ་བ་དང་ཉི་མའི་མདུན་དུ་མཆིས་ནས་དོན་ཡོད་པའི་ཞགས་པའི་སྙིང་པོ་ལན་བདུན་བཟླས་ཏེ་ཟླ་བ་དང་ཉི་མའི་མངོན་སུམ་དུ་<line/>
ཞགས་པ་འཕངས་ནས་སླར་ཡང་དྲང་བར་བགྱི་སྟེ། ཟླ་བ་དང་ཉི་མ་ཞགས་པས་བཅིངས་ནས་དྲངས་པར་འགྱུར་རོ། །ནམ་མཁའ་ལས་བབས་ནས་རིག་སྔགས་འཆང་གི་མདུན་དུ་<line/>
མཆིས་ཏེ་ཇི་ལྟར་ཡིད་ལ་བསམ་པ་བཞིན་དགོས་པ་ཐམས་ཅད་སྒྲུབ་པར་བགྱིད་དོ། །འོན་ཏེ་ཟླ་བ་དང་ཉི་མའི་གནས་སུ་མཆི་བར་འཚལ་ན། ཞགས་པའི་ཕྱག་རྒྱ་བཅིངས་པ་ལག་པས་<line/>
བླངས་ཏེ་དོན་ཡོད་པའི་རྒྱལ་པོའི་སྙིང་པོ་བཟླས་པ་དང༌། རིག་སྔགས་འཆང་ནམ་མཁའ་ལ་འཕུར་ནས་ཉི་མ་དང་ཟླ་བའི་སྟན་ལ་ཇི་སྲིད་དུ་འཚལ་བར་ལོངས་སྤྱོད་པར་འགྱུར་ཞིང་<line/>
སླར་བདེ་བ་དང༌། མ་སྣད་པ་དང༌། མ་སྨས་པ་དང༌། ལེགས་པར་འབབ་པར་འགྱུར་རོ། །ནགས་ཁུང་དུ་འཇུག་པར་འཚལ་ན། གཙང་མ་ལེགས་པར་ཁྲུས་བགྱིས་པས་གོས་གཙང་<line/>
</page>
<page index="111" id="252A">༄༅། །བགོ་བར་བགྱི་ཞིང་ནགས་ཁུང་གི་སྒོར་ལན་ཉི་ཤུ་རྩ་གཅིག་བཟླས་བརྗོད་བགྱིས་ཏེ་ཞགས་པ་འཕང་བར་བགྱིའོ། །ལག་པས་ཞགས་པ་འཕངས་པ་<line/>
ཙམ་གྱིས་ནགས་ཁུང་གི་གནས་ཀྱི་གཞལ་མེད་ཁང་གི་ཀླུ་ཐམས་ཅད་བཅིངས་ནས་ཐམས་ཅད་རིག་སྔགས་འཆང་གི་མདུན་ན་མཆིས་པར་འགྱུར་ཞིང༌། རིག་སྔགས་འཆང་<line/>
ལ་ཕྱག་བགྱིས་ནས་རིག་སྔགས་འཆང༌། ཁྱོད་གནས་ཆེན་པོ་མཆོག་ཏུ་ཞུགས་ཤིག་ཅེས་སྨྲ་བར་འགྱུར་རོ། །དེ་ནས་རིག་སྔགས་འཆང་གིས་དོན་ཡོད་པའི་རྒྱལ་པོའི་<line/>
སྙིང་པོ་བཟླས་ཏེ་ལག་པ་ཞགས་པའི་ཕྱག་རྒྱས་ནགས་ཁུང་དུ་འཇུག་པར་བགྱིའོ། །ཞུགས་པ་ཙམ་ཁོ་ནས་ནགས་ཀྱི་གནས་རྣམ་པར་དྲུག་ཏུ་གཡོ་བར་འགྱུར་ཞིང་དབུས་ཀྱི་<line/>
ནགས་ཀྱི་མཐའ་ན་རིན་པོ་ཆེ་སྣ་བདུན་གྱི་རྫིང་ལྷའི་ཆབ་དྭངས་ཤིང་རྙོག་པ་མ་མཆིས་པ། ཤིན་ཏུ་གསལ་བ། ལྷའི་ཙནྡན་གྱི་དྲི་དང་ལྡན་པ། ཧ་ཅང་མི་གྲང་བ། ཧ་ཅང་<line/>
མི་དྲོ་བ། རེག་ན་བདེ་བ། རོ་དང་ལྡན་པ། བདུད་རྩིའི་བཅུད་ཅན་མཆིས་ཏེ་འདི་ལྟར་དོན་ཡོད་པའི་རྒྱལ་པོའི་སྙིང་པོ་ཡུངས་ཀར་ལ་ལན་ཉི་ཤུ་རྩ་གཅིག་བཟླས་བརྗོད་<line/>
བགྱིས་ནས་རྫིང་གི་དབུས་སུ་ཞགས་པ་འཕང་བར་བགྱིའོ། །འཕངས་པ་ཙམ་གྱི་མོད་ལ་བུད་མེད་རིན་པོ་ཆེའི་གཟུགས་འདྲ་བའི་ལྷའི་བུ་མོའི་ལུས་ཕྱེད་བྱུང་ནས་ལྷའི་<line/>
</page>
<page index="112" id="252B">མེ་ཏོག་རྣམ་པ་སྣ་ཚོགས་ཀྱིས་ལེགས་པར་བརྒྱན་ཅིང༌། རིན་པོ་ཆེ་སྣ་བདུན་གྱི་བུམ་པ་གང་བ་ཐོགས་ཏོ་རིག་སྔགས་འཆང་ལ་དབུལ་ཞིང་སྤྱི་བོ་སྨད་དེ་འཛུམ་པ་དང་བཅས་<line/>
པས་རིག་སྔགས་འཆང་ལ་སྨྲས་པ། རྗེ་བཙུན་རིག་སྔགས་འཆང༌། ཁྱོད་མ་བཞེངས་པར་གནས་སུ་ཞུགས་ཤིག །རིག་སྔགས་འཆང་གིས་གྲུབ་པའི་ཚིག་གསུམ་བརྗོད་པར་བགྱི་<line/>
སྟེ༑ འཇིག་རྟེན་ཕ་རོལ་གྱི་དོན་དང༌། རིག་སྔགས་འཆང་ཉིད་དང༌། འཇིག་རྟེན་པའི་དངོས་གྲུབ་གྲུབ་སྟེ། བདག་ཉིད་ཀྱི་མ་དང༌། སྲིང་མོ་དང༌། མངག་གཞུག་མ་ཞེས་གར་བདེ་བར་<line/>
བརྗོད་ལ་དེའི་འོག་ཏུ་རིག་སྔགས་འཆང་གིས་སྨྲ་བར་བགྱི་སྟེ། སྲིང་མོ། ཁོ་བོ་ལ་འཇིག་རྟེན་ཕ་རོལ་གྱི་དོན་བྱིན་ཅིག་ཅེས་འཇུག་པར་བགྱིའོ། །དེ་ཡང་རིག་སྔགས་འཆང༌། །ཁྱོད་རང་<line/>
གི་གནས་སུ་སྣོམས་ཏེ་ཞུགས་ཤིག་ཅེས་སྨྲ་བར་འགྱུར་རོ། །དེ་ནས་རིག་སྔགས་འཆང་གིས་ལག་པ་ཞགས་པའི་ཕྱག་རྒྱས་འཇུག་པར་བགྱི་ཞིང༌། དོན་ཡོད་པའི་རྒྱལ་པོའི་སྙིང་<line/>
པོ་བཟླས་སོ། །དེ་ནས་གནས་ཆེན་པོ་མཆོག་རིན་པོ་ཆེ་སྣ་བདུན་གྱི་གཞལ་མེད་ཁང་ལྷའི་དྲིལ་བུ་གཡེར་ཀའི་དྲ་བ་དང༌། གསེར་དང༌། གོས་དབྱངས་པ་དར་གྱི་ཆུན་འཕྱང་རབ་ཏུ་<line/>
དཔྱངས་པར་གདའ་བ་ནས་བུ་མོ་དེ་ཡང་ནོར་བུ་རིན་པོ་ཆེ་ཆེན་པོ་ཐོགས་ཏེ། རིག་སྔགས་འཆང༌། འཇིག་རྟེན་ཕ་རོལ་གྱི་དོན་དུ་རིན་པོ་ཆེ་ཆེན་པོ་བཞེས་ཤིག་ཅེས་དབུལ་བར་<line/>
</page>
<page index="113" id="253A">༄༅། །བགྱིད་དོ། །དེ་ནས་རིག་སྔགས་འཆང་གིས་སྟན་བཤམས་པའི་སྟེང་དུ་ཞགས་པ་ལེགས་པར་ཡོངས་སུ་བསྐྱིལ་ཏེ་སྟན་དུ་བཏིང་ལ་ནོར་བུ་རིན་པོ་ཆེ་<line/>
ཆེན་པོ་དེ་ཞགས་པའི་སྟེང་དུ་བཞག་ཅིང་མེ་ཏོག་དང་བདུག་པ་དབུལ་བར་བགྱིའོ། །དོན་ཡོད་རྒྱལ་པོའི་སྙིང་པོ་བཟླ་བར་བགྱིའོ། །བཟླས་པ་ཙམ་གྱི་མོད་ལ་ཞགས་པ་ནོར་བུ་<line/>
རིན་པོ་ཆེ་དང་བཅས་ཏེ་འབར་བར་འགྱུར་རོ། །ནོར་བུ་རིན་པོ་ཆེ་ཆེན་པོ་དེ་ལས་ཀྱང་འོ་མའི་ཆབ་འབྱུང་བར་འགྱུར་རོ། །རིག་སྔགས་འཆང་གིས་འོ་མའི་ཆབ་དེ་ལས་བླངས་<line/>
ལ་སྐྱོར་ཆུ་ལན་བདུན་དུ་རེག་པར་བགྱིའོ། །འོ་མའི་ཆབ་ཀྱིས་རེག་པ་ཙམ་གྱི་མོད་ལ་ལུས་ཐམས་ཅད་དྲི་མ་དང་བྲལ་ཞིང་ཡོངས་སུ་དག་པར་འགྱུར་རོ། །དོན་ཡོད་སྣང་བ་<line/>
ནོར་བུ་གཞལ་མེད་ཁང་གི་དཀྱིལ་འཁོར་གྱི་འོད་ཟེར་གྱི་དྲ་བ་འོད་ཟེར་ཞེས་བགྱི་བ་ཐོབ་ནས་ས་བཅུ་ལ་གནས་ཏེ་ཕྱིར་མི་ལྡོག་པར་འགྱུར་རོ། །བླ་ན་མེད་པའི་བྱང་ཆུབ་ཀྱི་<line/>
ལམ་ཐོབ་པར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གི་ཏིང་ངེ་འཛིན་སྒྱུ་མ་ལྟ་བུར་རྣམ་པར་འཕྲུལ་པ་ཐོབ་པར་འགྱུར་ཤིང༌། ཤིན་ཏུ་ཡོངས་སུ་དག་པའི་<line/>
བདག་ཉིད་ཀྱི་རང་བཞིན་གྱིས་དོན་ཡོད་པའི་ཞགས་པའི་ཆ་ལུགས་འཆང་བ་རིག་སྔགས་འཆང་གི་མདུན་དུ་མཆིས་ནས་ལག་པ་གཡས་པ་སྤྱི་བོར་བཞག་སྟེ་ངའི་རིག་<line/>
</page>
<page index="114" id="253B">སྔགས་འཆང་གི་བུ་ཐུ་བོ་ཁྱོད་ཀྱིས་གྲོལ་བ་ཆེན་པོའི་དཀྱིལ་འཁོར་སངས་རྒྱས་ཀྱི་སྐུ་ཡོངས་སུ་དག་པ་འཐོབ་བོ། །ཞེས་དབུགས་འབྱིན་པར་འགྱུར་རོ། །ཕྱོགས་བཅུའི་དེ་བཞིན་<line/>
གཤེགས་པ་རྣམས་མཐོང་ནས་ཐམས་ཅད་ཀྱིས་ལེགས་སོ་ཞེས་བྱ་བའི་སྒྲ་འབྱིན་པར་འགྱུར་ཏེ། སེམས་དཔའ་ཆེན་པོ་ལེགས་སོ་ལེགས། །ཁྱོད་ནི་བྱང་ཆུབ་ལམ་དུ་ཞུགས། །<line/>
ཁྱོད་ཀྱིས་སངས་རྒྱས་ཉིད་འཐོབ་སྟེ། །སྒྲོལ་བའི་ལམ་ཞེས་བྱ་བ་བསྒྲུབས། །འོན་ཏེ་རིག་སྔགས་འཆང་ཉིད་དོན་དུ་གཉེར་ན། དེའི་ཚེ་གསེར་གྱི་མེ་ཏོག་སྩོལ་བར་འགྱུར་ཏེ། བླངས་<line/>
ལ་བུ་མོ་དེ་ཉིད་ཀྱི་སྤྱི་བོར་བཞག་ནས་ཨོཾ་ཞེས་བགྱི་བས་མནན་པར་བགྱིའོ། །ཨོཾ་ཞེས་བགྱི་བའི་སྒྲ་བརྗོད་ནས་སྤྱི་བོར་བཞག་པ་ཙམ་གྱི་མོད་ལ་བུ་མོ་དེའི་མིག་མཆོག་གཉིས་ནས་<line/>
མཆི་མ་འཛག་པར་འགྱུར་རོ། །དེ་ནས་རིག་སྔགས་འཆང་གིས་བླངས་ཏེ་ཉེ་རེག་བགྱིས་པ་ཙམ་གྱི་མོད་ལ་རིག་སྔགས་འཆང་གི་འཁོར་ལོས་བསྒྱུར་བར་འགྱུར་རོ། །སྒྲ་ཅུང་ཟད་<line/>
འཁྱིལ་ཅིང་ལག་པ་ན་འཁོར་ལོའི་ཞགས་པ་ཐོགས་ཏེ་ནམ་མཁའ་ལ་མཆི་བར་འགྱུར་རོ། །རིག་སྔགས་འཆང་བྱེ་བ་འབུམ་ཕྲག་བཅོ་བརྒྱད་ཀྱིས་ཡོངས་སུ་བསྐོར་བར་འགྱུར་<line/>
རོ༑ ༑ཚེ་ལོ་དྲུག་ཁྲི་ཉིས་སྟོང་དུ་འགྱུར་ཞིང་སྐྱེ་བ་བདུན་སྟོང་རྗེས་སུ་དྲན་པར་འགྱུར་རོ། །འོན་ཏེ་གསང་སྔགས་འཆང་འཇིག་རྟེན་པའི་དངོས་གྲུབ་ཀྱི་ཆོ་ག་སཱོང་ན། དེའི་ཚེ་འདི་ལྟ་<line/>
</page>
<page index="115" id="254A">༄༅། །བུར་འགྱུར་ཏེ། རིག་སྔགས་འཆང་གིས་བདག་གི་སྐྲ་འདི་སྡོམས་ཤིག་ཅེས་དེའི་ཚེ་བུད་མེད་དེས་སྐྲའི་རལ་པ་བཏོན་ནས་རིག་སྔགས་འཆང་ལ་འབུལ་པ་<line/>
ན་སྐྲ་ཐམས་ཅད་བླངས་ཏེ་དུམ་བུ་གསུམ་དུ་བཀུག་ནས་སྲད་བུ་ལ་ཉི་ཤུ་རྩ་གཅིག་བཀལ་ཏེ་མགོ་ལ་བཏགས་པས་ནི། ཇི་ལྟར་ཡིད་ལ་བསམ་པ་དེ་བཞིན་དུ་མིག་འཕྲུལ་སྟོན་<line/>
པར་འགྱུར་རོ། །འབྲས་བུ་དང་མེ་ཏོག་འཚལ་བ་ཐམས་ཅད་སྟོན་པར་འགྱུར་རོ། །བདེན་པ་ཇི་ལྟར་འཚལ་བ་བཞིན་སྟོན་པར་འགྱུར་རོ། །མགུལ་དུ་བཏགས་པས་ནི། མི་གདའ་<line/>
བར་གྱུར་ནས་གནོད་སྦྱིན་དང༌། སྲིན་པོ་དང༌། འབྱུང་པོ་དང༌། ཤ་ཟ་དང༌། གྲུལ་བུམ་དང༌། ལྟོ་འཕྱེ་ཆེན་པོ་དང༌། མི་མ་ཡིན་པ་རྣམས་དབང་དུ་གྱུར་ནས་མཆིས་པར་འགྱུར་<line/>
རོ༑ ༑དཔྲལ་བ་ལ་བཏགས་པས་ནི། ལྷ་དང་ཀླུ་ཐམས་ཅད་དབང་དུ་གྱུར་ནས་མཆིས་པར་འགྱུར་རོ། །དཔུང་པ་གཡས་པ་ལ་བཏགས་པས་ནི། གླང་པོ་ཆེ་བཅུའི་སྟོབས་དང་<line/>
ལྡན་པར་འགྱུར་ཏེ། ཕས་ཀྱི་དགྲ་བོ་དང༌། མི་མཛའ་བ་དང༌། གདུག་པ་ཐམས་ཅད་ཀྱིས་མི་ཚུགས་པས་སྟོབས་ཀྱིས་འཁོར་ལོས་བསྒྱུར་བར་འགྱུར་རོ། །དཔུང་པ་གཡོན་<line/>
པ་ལ་བཏགས་པས་ནི། རིགས་བཞིའི་འཇིག་རྟེན་དབང་དུ་གྱུར་ནས་མཆིས་པར་འགྱུར་རོ། །ལག་པ་གཡོན་པ་ལ་བཏགས་པས་ནི། གང་ལ་རེག་པ་དེ་དབང་དུ་འགྱུར་ཞིང་<line/>
</page>
<page index="116" id="254B">བདག་གི་ནོར་དུ་འགྱུར་རོ། །ལག་པ་གཡས་པ་ལ་བཏགས་པས་ནི། གྲོང་ཁྱེར་གྱི་ཤར་ཕྱོགས་ཀྱི་སྒོ་ནས་རྒྱལ་པོའི་སྒོ་ལ་ཐལ་མོ་ལན་གསུམ་བརྡབས་ན། རྒྱལ་པོའི་བཙུན་མོ་<line/>
འཁོར་དང་བཅས་པ་དང༌། གྲོང་ཁྱེར་དང༌། ཡུལ་འཁོར་དང༌། རྒྱལ་པོའི་ཕོ་བྲང་དང༌། བུད་མེད་དང༌། སྐྱེས་པ་དང༌། ཁྱེའུ་དང༌། བུ་མོ་དང་བཅས་པ་བདག་ཉིད་དམ། ནོར་དབང་དུ་<line/>
གྱུར་ནས་མཆིས་པར་འགྱུར་རོ། །ཐ་ན་དུད་འགྲོའི་སྐྱེ་གནས་སུ་གཏོགས་པ་བྱ་དང༌། གཅན་གཟན་དང༌། རི་དྭགས་དང༌། གདུག་པ་དང༌། གཞན་ཡང་གདུག་པ་དང་བཅས་པའི་<line/>
སྲོག་ཆགས་རྣམས་དབང་དུ་གྱུར་ནས་མཆིས་པར་འགྱུར་རོ། །བྲལ་གཡས་པ་ལ་བཏགས་པས་ནི། ཚལ་ལམ། །སེར་ཀའམ། རི་འོར་རམ། ཕུག་ག་མ། དགོན་པའམ། །བསྟི་གནས་<line/>
གང་དུ་ཞུགས་ཏེ་ཞུགས་པ་ཙམ་གྱི་མོད་ལ་ནོར་ཐམས་ཅད་དང༌། སྨན་ཐམས་ཅད་དང༌། ལྷ་ཐམས་ཅད་རང་གི་གཟུགས་སུ་མངོན་ནས་མཆིས་པར་འགྱུར་རོ། །བྱིན་པ་གཡས་པ་<line/>
དང༌། རྐང་པ་གཡས་པ་ལ་བཏགས་པས་ནི། རྒྱ་མཚོ་ཆེན་པོའི་ཕ་མཐར་ཡང་རྒལ་བར་འགྱུར་ན། ཆུ་ཀླུང་ཆེན་པོའི་ཆབ་ཀྱིས་བྱིན་པ་ནུབ་ཙམ་དུ་འགྱུར་བ་ལྟ་སྨོས་ཀྱང་ཅི་འཚལ།<line/>
བྱིན་པ་གཡོན་པ་ལ་བཏགས་བས་ནི། ཉི་མ་རེ་རེ་ཞིང་དཔག་ཚད་བརྒྱར་ཕྱིན་ནས་དུབ་པ་མ་མཆིས་པར་སླར་ཡང་ལྡོག་པར་འགྱུར་རོ། །བརླ་གཡོན་པ་ལ་བཏགས་ནས་དུར་ཁྲོད་<line/>
</page>
<page index="117" id="255A">༄༅། །ཆེན་པོར་ཞུགས་ན། དུར་ཁྲོད་ཐམས་ཅད་ན་གནས་པའི་གཅེར་བུ་པ་ཐམས་ཅད་དབང་དུ་གྱུར་ནས་མཆིས་པར་འགྱུར་རོ། །དེ་ནས་རིག་སྔགས་འཆང་<line/>
གནས་དེ་ཉིད་ན་སྤྱོད་ན་རིག་སྔགས་འཆང་དེས་ལག་པ་གཡོན་པས་བུམ་པ་གང་བ་བཟུང་ཞིང་ལག་པ་གཡས་པས་བུད་མེད་དེ་བཟུང་ནས་གནས་ཆེན་པོའི་མཆོག་ཏུ་<line/>
འཇུག་པར་བགྱིའོ། །གནས་མཆོག་དེའི་དབུས་ན་རྫིང་མེ་ཏོག་གིས་ཆལ་བར་བཀྲམ་པ་བགྱི་སྟེ། རྫིང་དེར་གཉིས་ཀ་ཁྲུས་བགྱི་ཞིང་ཆབ་ཀྱིས་ཉེ་རེག་བགྱིའོ། །བཀྲུས་ཤིང་ལག་<line/>
པ་ཙམ་ཁོ་ནས་འཁོར་ལོ་རིག་སྔགས་འཆང་ཞགས་པ་དང༌། འཁོར་ལོས་བསྒྱུར་བའི་རིག་སྔགས་འཆང་དུ་འགྱུར་རོ། །རིག་སྔགས་འཆང་འབུམ་ཕྲག་བདུན་སྟོང་གིས་<line/>
ཡོངས་སུ་བསྐོར་ཅིང་ཚེ་བསྐལ་པ་ཁྲིར་འགྱུར་རོ། །སྐྲ་ཅུང་ཟད་འཁྱིལ་བར་ཡང་འགྱུར་རོ། །ནགས་ཀྱི་གནས་ཀྱི་གཞལ་མེད་ཁང་བདུན་ཅུ་རྩ་གཉིས་ཀྱི་དཔོན་པོ་རྒྱལ་པོར་<line/>
འགྱུར་རོ། །གལ་ཏེ་མ་ཞེས་བགྱི་བས་དོན་དུ་གཉེར་བ་ནི། བུ་གཅིག་པ་བཞིན་དུ་ཡོངས་སུ་སྐྱོང་བར་འགྱུར་རོ། །འབྲས་དང༌། འབྲས་དང༌། གོས་དང༌། ཆོས་དང༌། ནོར་བུ་དང༌།<line/>
མུ་ཏིག་དང༌། བྱི་རུ་དང༌། གསེར་དང༌། དངུལ་ཡོངས་སུ་གྲུབ་པར་བགྱིད་དོ། །སྲོང་མོ་ཞེས་བགྱི་བས་ནི། དགོས་པའི་ཡོ་བྱད་ཐམས་ཅད་ཚང་བར་སྟོབས་པར་འགྱུར་ཞིང་ཡན་<line/>
</page>
<page index="118" id="255B">ལག་སྤོང་བར་བགྱིད་དོ། །ཉི་མ་རེ་རེ་ཞིང་རྒྱན་ཐམས་ཅད་ཀྱིས་ཀླུབས་པའི་ལྷའི་བུ་མོ་ཁྲིད་དེ་མཆི་བར་འགྱུར། །ལྷའི་གཞལ་མེད་ཁང་འབྱོར་པ་སྟོབས་པར་བགྱིད། །ལྷའི་ཁྱིམ་<line/>
དང༌། གཞལ་མེད་ཁང་སྟོབ་པར་བགྱིད་དོ། །མངག་གཞུག་མ་ཞེས་བགྱི་བས་ནི། གང་དང་གང་དུ་མངགས་པ་དེ་དང་དེར་མཆི་བར་འགྱུར་ཏེ། ལྷའི་གནས་སམ། ཀླུའི་གནས་<line/>
སམ། གནོད་སྦྱིན་གྱི་གནས་སམ། སྲིན་པོའི་གནས་སམ། འབྱུང་པོའི་གནས་སམ། གཞན་ཡང་མངག་གཞུག་པའི་སྒྲུབ་པ་རྣམ་པ་སྣ་ཚོགས་ཡིད་ལ་བསམ་པ་བཞིན་དུ་བགྱིད་<line/>
དོ། །ནགས་སྒྲུབ་པའི་ཆོ་གའོ། །དེ་ནས་རིག་སྔགས་འཆང་ཐང་ལ་རྒྱུ་བར་འཚལ་ན། གཙང་མ་ཁྲུས་བགྱིས་པས་གོས་གཙང་མ་བགོ་བར་བགྱི། གནས་དབེན་པ་གཙང་མའི་ས་ཕྱོགས་<line/>
སུ་དཀྱིལ་འཁོར་གྲུ་བཞིར་བགྱིས་ལ་དྲི་སྣ་ཚོགས་ཀྱིས་བྱུག །རོ་སྣ་ཚོགས་དང་ལྡན་པའི་གཏོར་མ་བཤམས་ལ་ཨ་ག་རུའི་བདུག་པ་བསྲེགས་ཏེ་ནུབ་གསུམ་དུ་མཆིས་ནས་འཁོར་<line/>
ལོ་ཞགས་པའི་ལག་པའི་ཕྱག་རྒྱས་དོན་ཡོད་རྒྱལ་པོའི་སྙིང་པོའི་བཟླས་བརྗོད་སྟོང་རྩ་བརྒྱད་བགྱིས་ཏེ་ལན་སྟོང་རྩ་བརྒྱད་ཚང་བ་དང༌། དཀྱིལ་འཁོར་གྱི་དབུས་ནས་དུ་བ་འབྱུང་བར་<line/>
འགྱུར༑ ཁྲོ་བོའི་རྒྱལ་པོ་ལན་བདུན་བཟླ་བར་བགྱིའོ། །དེ་ནས་དཀྱིལ་འཁོར་གྱི་དབུས་ནས་སྐྱེས་པ་ནག་པོ་ཆེན་པོའི་ཚུལ་མི་སྡུག་པ། མཆེ་བ་གཙིགས་པ། སྐྲ་གྱེན་དུ་འགྲེང་བ།<line/>
</page>
<page index="119" id="256A">༄༅། །མགོ་འབར་བ། མིག་དམར་བ་དང༌། མཆུ་དང་ལྕེ་དམར་བ། སེན་མོ་དམར་བ། སྐྲ་སྔོ་བ། དཔུང་པ་མཁྲང་ཞིང་བརྟན་པ། གསུས་པ་འཕྱངས་པོ་མཆོད་ཕྱིར་<line/>
ཐོགས་པ་དང་ལྡན་པ། མགོ་ལྔ་པ། སྤྲུལ་ལྟར་ལྕེ་སྒྱུར་བ། སྟག་གི་ཤམ་ཐབས་བགོས་པ། ལག་ན་དགྲ་སྟ་དང༌། དྲིལ་བུ་ཐོགས་པ་ཞིག་ལུས་ཕྱེད་ཙམ་བྱུང་ནས་ཕྱོགས་བཅུར་<line/>
ལྟ་བར་བགྱིད་དོ། །དེ་ནས་རིག་སྔགས་འཆང་གིས་སྐྲག་པར་མི་བགྱི་སྟེ། བརྟན་པར་བགྱི་ལ་ཁྲོ་བོའི་རྒྱལ་པོ་བཟླས་ནས་འཁོར་ལོའི་ཞགས་པ་འཕངས་ཏེ་མགོ་བཅད་ལ་ཁྲག་མང་<line/>
དུ་བྱུང་བ་དང༌། རིག་སྔགས་འཆང་གིས་ཁྲག་དེས་ལུས་ཐམས་ཅད་བྱུག་པར་བགྱིའོ། །བྱུགས་པ་ཙམ་གྱི་མོད་ལ་བདག་ཉིད་ལུས་མི་ཆོད་པ་དང༌། མི་ཤིགས་པས་རྡོ་རྗེར་བྱིན་<line/>
གྱིས་བརླབས་པར་འགྱུར་རོ། །མིག་གཉིས་ཕྱུང་ལ་རང་གི་མིག་ཕྱིས་ནས་མིག་ལ་བསྐུས་ན། ལྷའི་མིག་ཏུ་འགྱུར་རོ། །རྐང་བྲུས་ཏེ་བྱུགས་ན། ཚེ་བསྐལ་པ་བཅུར་འགྱུར་ཞིང་<line/>
ཐོས་པ་བསགས་པའི་རྒྱ་མཚོར་འགྱུར་རོ། །བསྐལ་པ་བརྒྱ་སྟོང་གི་སྐྱེ་བའི་སྐྱེ་བ་དང༌། ཚེ་རབས་དྲན་པར་འགྱུར་རོ། །སྙིང་ཕྱུང་སྟེ་འཚལ་ན། ནམ་མཁའ་ལ་མཆིའོ། །ཁྲག་<line/>
གིས་སྙིང་གར་ཐིག་ལེ་བགྱིས་ན་མི་གདའ་བར་འགྱུར་རོ། །ལྕེ་བཅད་ན། རལ་གྲིར་གྱུར་ནས་དགྲ་ཐམས་ཅད་བཀླག་པར་བགྱིད་དོ། །གལ་ཏེ་ཐང་ལ་རྒྱུ་བར་འཚལ་ན། དེའི་ཚེ་<line/>
</page>
<page index="120" id="256B">ཁྲོ་བོའི་རྒྱལ་པོ་ལན་བརྒྱ་རྩ་བརྒྱད་ཞགས་པ་དང་འཁོར་ལོ་ལ་བཟླས་བརྗོད་བགྱིའོ། །འཁོར་ལོས་ཞགས་པ་གསང་བའི་ཕྱག་རྒྱའི་ཚུལ་གྱིས་ཐལ་མོ་ས་ལ་བརྡབ་པར་བགྱི་སྟེ། ལན་<line/>
གསུམ་དུ་ཐལ་མོ་བརྡབས་པ་དང༌། དེའི་འོག་ཏུ་ཐང་གི་སྒོ་དབྱེ་བར་འགྱུར་རོ། །ཇི་ལྟར་རང་གི་ཁྱིམ་བཞིན་དུ་འཇུག་པར་འགྱུར་ཏེ། ཞུགས་ནས་སླར་ཡང་མཆི་ཞིང་དགོས་པ་གཞན་<line/>
ཐམས་ཅད་བགྱིད་པ་དང༌། ཐང་ཐམས་ཅད་ལ་གནས་པ་ཐམས་ཅད་དབང་དུ་གྱུར་ནས་གནས་པར་འགྱུར་རོ། །འོན་ཏེ་ནམ་མཁའ་ལ་མཆི་འཚལ་ན། གྱེན་དུ་བལྟས་ནས་དོན་ཡོད་རྒྱལ་<line/>
པོའི་སྙིང་པོ་ཡུངས་མར་ལ་སྟོང་རྩ་བརྒྱད་བཟླས་ཏེ། ལན་སྟོང་རྩ་བརྒྱད་བཟླས་ནས་བདག་ཉིད་ལ་བྱུགས་ཏེ་ལག་པའི་ཞགས་པའི་ཕྱག་རྒྱས་ནམ་མཁའ་ལ་མཆི་བར་འགྱུར་ཞིང་ནམ་<line/>
མཁའ་གོ་འབྱེད་པར་འགྱུར་རོ། །ལྷའི་གནས་སུ་མཆི་བར་འཚལ་ན། ལྷའི་ཁྱིམ་དུ་མཆིས་ནས་ཞགས་པས་ལྷའི་མགུལ་ནས་བཅིང་བར་བགྱི་ཞིང་དོན་ཡོད་རྒྱལ་པོའི་སྙིང་པོ་ལན་<line/>
སྟོང་རྩ་བརྒྱད་བཟླས་ནས་ལྷ་བཅིངས་པ་གང་ལགས་པ་དེའི་མིང་ནས་བརྗོད་ན། ལྷ་དེ་བབས་ནས་རིག་སྔགས་འཆང་གི་མདུན་ན་མཆིས་པར་འགྱུར་རོ། །ཚངས་པ་དང༌། ཁྱབ་འཇུག་དང༌།<line/>
དབང་ཕྱུག་ཆེན་པོ་རིག་སྔགས་འཆང་ལ་རིག་སྔགས་འཆང༌། ཅི་ཞིག་དོན་དུ་གཉེར་བ་དེ་སྣོམས་ཤིག་ཅེས་སྨྲ་བར་འགྱུར་རོ། །རིག་སྔགས་འཆང་གིས་ལྷའི་གནས་སུ་འགྲོའོ། །ཞེས་བརྗོད་<line/>
</page>
<page index="121" id="257A">༄༅། །པར་བགྱིའོ། །གལ་ཏེ་གཞན་བསམ་པ་ཞིག་མཆིས་ན། མཆོག་ཐམས་ཅད་སྩོལ་བར་བགྱིད་དོ། །དེ་ནས་ལྷའི་གནས་ནས་མཆི་བ་ན་ལྷའི་གནས་ལྷའི་རྫུ་<line/>
འཕྲུལ་གྱིས་ལག་པ་ན་ཐོགས་ཏེ་ནམ་མཁའ་ལ་མཆི་བར་འགྱུར་རོ། །ཇི་སྲིད་འཚལ་བར་ལྷའི་གཞལ་མེད་ཁང་ཆེན་པོར་ལོངས་སྤྱོད་པར་འགྱུར་ཞིང༌། འོན་ཏེ་མི་འཚལ་ན།<line/>
ལྷའི་གནས་ནས་སླར་ཡང་འབེབས་པར་འགྱུར་རོ། །གཞན་ཇི་ལྟར་རང་གི་བློ་གྲོས་དང༌། ཡིད་ལ་བསམ་པའི་དགོས་པ་ཐམས་ཅད་བགྱིད་པར་འགྱུར་ཞིང་ཐམས་ཅད་<line/>
གྲུབ་པར་འགྱུར་ཏེ། དེ་ལ་སོམ་ཉི་དང༌། ཡིད་གཉིས་བསྐྱེད་པར་མི་བགྱིའོ། །འཁོར་ལོའི་ཞགས་པ་སྒྲུབ་པའི་ཆོ་གའོ།། །།དེ་ནས་རིག་སྔགས་འཆང་པདྨའི་ཞགས་པ་<line/>
སྒྲུབ་པར་འཚལ་པས་རིག་སྔགས་འཆང་དེ་གཙང་མ་ལེགས་པར་བཀྲུས་ཏེ་གོས་གཙང་མ་བགོ་བར་བགྱིའོ། །ནུབ་གསུམ་མཆིས་སམ། ནུབ་ལྔ་མཆིས་སམ། ནུབ་གཅིག་<line/>
མཆིས་ནས་རིག་སྔགས་འཆང་གིས་ཞགས་པའི་སྐུད་པ་བསྒྲུབ་པར་བགྱི་སྟེ། རས་ཀྱི་སྐུད་པའམ་པདྨའི་སྐུད་པ་བཻ་ཌཱུཪྻའི་ཁ་དོག་ལྟ་བུར་ཚོན་གྱིས་ཁ་བསྒྱུར་བར་བགྱི་ཞིང་<line/>
ཁྲུ་ཉི་ཤུ་རྩ་གཅིག་བཀལ་ཏེ། དེ་ལ་ཡང་པདྨ་བགྱིས་ཏེ་རིན་པོ་ཆེ་སྣ་བདུན་གྱི་འདབ་མ་ཁ་ཕྱེ་བ་སོར་བཞི་པའི་ཚད་ཀྱིས་པདྨ་གསེར་གྱི་འདབ་མ་དང༌། དངུལ་གྱི་འདབ་མ་<line/>
</page>
<page index="122" id="257B">དང༌། བཻ་ཌཱུཪྻ་དང༌། ཨིནྡྲ་ནཱི་ལ་དང༌། རིན་པོ་ཆེ་ཀ་ཏི་ཀ་ལས་བགྱི་ཞིང་མུ་ཏིག་གིས་བསྐོར་བ་བགྱི་སྟེ། དེ་ནས་ཞགས་པ་ལ་གདགས་པར་བགྱིའོ། །ཞགས་པའི་ཐོར་ཏོ་གཅིག་<line/>
ལ་ནི། པདྨའི་ཕྱག་རྒྱ་གདགས་པར་བགྱིའོ། །དེ་ནས་ལེགས་པར་བརྒྱན་པའི་ཆོས་ཀྱི་སྟན་བཟང་པོ་བཤམ་པར་བགྱིའོ། །བའི་ལྕི་བས་དཀྱིལ་འཁོར་བགྱིས་ལ་དཀྱིལ་འཁོར་གྱི་སྟེང་<line/>
དུ་དྲིའི་པདྨ་བསམ་པར་བགྱི་ཞིང་དཀྱིལ་འཁོར་གྱི་སྟེང་དུ་ཆོས་ཀྱི་གདན་བཤམས་ལ་བུམ་པ་གད་བས་བརྒྱན་པར་བགྱིའོ། །མེ་ཏོག་གི་སིལ་མ་བཀྲམ་ཞིང་ཨ་ག་རུ་དང༌། ཙནྡན་<line/>
དང༌། དུ་རུ་ཀའི་བདུག་པ་དབུལ་བར་བགྱིའོ། །མཆོད་ཡོན་དང་ཞབས་བསིལ་གྱི་སྣོད་ཀྱང་གཞག་པར་བགྱིའོ། །པདྨའི་ཞགས་པ་དེ་ཡང་ཆོས་ཀྱི་སྟན་གྱི་སྟེང་དུ་གཞག་པར་བགྱིའོ། །<line/>
འཕགས་པ་སྤྱན་རས་གཟིགས་དབང་ཕྱུག་གི་མདུན་དུ་རིག་སྔགས་འཆང་གིས་སྐྱིལ་མོ་ཀྲུང་བཅས་ནས་དོན་ཡོད་ཞགས་པའི་སྙིང་པོ་ལན་ཁྲི་བཟླས་ཏེ་བཟླས་པའི་ཡུངས་ཀར་རེ་རེ་<line/>
ནས་དེའི་སྟེང་དུ་གཏོར་བར་བགྱིའོ། །ལན་ཁྲི་རྫོགས་ནས་དེ་ནས་ཚེས་བཅོ་ལྔའི་ཟླ་བ་ཉའི་ནུབ་མོ་མཆིས་ནས་འཕགས་པ་སྤྱན་རས་གཟིགས་དབང་ཕྱུག་ལ་མཆོད་པར་བགྱིའོ། །ཞགས་<line/>
པ་དེ་ལ་ཡང་མཆོད་པར་བགྱིའོ། །དོན་ཡོད་པའི་ཞགས་པའི་ཕྱག་རྒྱ་བཅིངས་ནས་དོན་ཡོད་པའི་རྒྱལ་པོའི་སྙིང་པོ་ལན་བརྒྱ་རྩ་བརྒྱད་བཟླའོ། །དེ་ནས་ཁྲོ་བོའི་རྒྱལ་པོ་ལན་བརྒྱ་རྩ་བརྒྱད་བཟླས་<line/>
</page>
<page index="123" id="258A">༄༅། །ཏེ་ཉིན་མཚན་དུས་གསུམ་དུ་བཟླས་བརྗོད་དང༌། མཆོད་པ་བགྱིའོ། །དེ་ནས་པདྨའི་ཞགས་པ་འབར་ཞིང་ཁ་དོག་སྣ་ཚོགས་ཀྱི་འོད་ཟེར་འབྱུང་བར་འགྱུར་རོ། །<line/>
ལེགས་སོ་ལེགས་སོ་ཞེས་བགྱི་བའི་ཚིག་འབྱིན་པར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གི་ལུས་ལ་ཁ་དོག་སྣ་ཚོགས་ཀྱི་འོད་ཟེར་འབྱུང་བར་འགྱུར་རོ། །དེ་<line/>
ནས་རིག་སྔགས་འཆང་ཕྱག་རྒྱའི་སྐྱིལ་མོ་ཀྲུང་གིས་མཆིས་ནས་མིག་མི་འཛུམ་ཞིང་བཞིན་འཛུམ་པས་སྙིང་རྗེ་ཆེན་པོ་ཡིད་ལ་བསྒོམ་པར་བགྱིའོ། །འཕགས་པ་སྤྱན་རས་<line/>
གཟིགས་དབང་ཕྱུག་གི་གདོང་དུ་བལྟས་ཏེ་དོན་ཡོད་པའི་ཞགས་པའི་སྙིང་པོ་ལན་སུམ་སྟོང་བཟླ་བར་བགྱིའོ། །དེའི་འོག་ཏུ་འཕགས་པ་སྤྱན་རས་གཟིགས་དབང་ཕྱུག་བདག་<line/>
ཉིད་ཀྱི་ལྷའི་རང་བཞིན་མདུན་དུ་མཆིས་ནས་ལག་པ་གཡས་པ་བརྐྱང་སྟེ་རིག་སྔགས་འཆང་གི་སྤྱི་བོར་བཞག་ནས་ལེགས་སོ་ཞེས་བགྱི་བ་སྩོལ་བར་འགྱུར་ཞིང༌། འདི་སྐད་<line/>
ཅེས་ཀྱང་དབུགས་འབྱིན་པར་བགྱིད་དོ། །རིག་སྔགས་འཆང༌། ངའི་བུ་སྙིང་ལས་སྐྱེས་པའི་ཐུ་བོ་བཟླས་བརྗོད་ཀྱི་ཆོ་ག་ཆེན་པོ་དང༌། མཆོད་པའི་ཆོ་ག་ཆེན་པོ་འདིས་ང་ལ་མཆོད་<line/>
པའི་མཆོག་བྱས་པ་དང༌། བཟླས་བརྗོད་ཀྱི་མཆོག་དང༌། གྲུབ་པའི་མཆོག་སྟེ། ཁྱོད་ཀྱིས་དོན་ཡོད་རྒྱལ་པོའི་སྙིང་པོ་གྲུབ་ཅིང༌། ཁྱོད་ཀྱིས་པདྨའི་ཞགས་པ་ཆེན་པོ་གྲུབ་ཀྱི། ཇི་<line/>
</page>
<page index="124" id="258B">ལྟར་ཡིད་ལ་བསམ་[?] པ་བཞིན་དུ་མཆོག་ཁྱེར་ཅིག །ཁྱོད་ཡིད་ཀྱི་བརྣག་པ་ཐམས་ཅད་ནི། ཡོངས་སུ་རྫོགས་པར་བྱའི། ཁྱོད་འཁོར་བའི་འཇིགས་པ་རྒྱུ་བ་ལས་ནི། གྲོལ། ཁྱོད་སྐྱེ་བ་<line/>
དང༌། རྒ་བ་དང༌། ན་བ་དང༌། འཆི་བའི་མྱ་ངན་མི་བཟད་པའི་འཇིགས་པ་ལས་ཐར་ན། ཁྱོད་དམྱལ་བ་ཆེན་པོ་མི་བཟད་པ་བཅུ་དྲུག་ལས་ནི། ཡོངས་སུ་གྲོལ། འཇིགས་པ་ཆེན་པོ་མི་བཟད་<line/>
པའི་སྡུག་བསྔལ་གྱི་ཚོར་བ་བརྒྱད་ལས་ནི། ཡོངས་སུ་ཐར། འདི་ནས་ཕྱི་མའི་སྐྱེ་བའི་མངལ་དུ་གནས་ནས་སྡུག་བསྔལ་མི་བཟད་པ་ལས་ཤི་འཕོས་ཏེ། རིག་སྔགས་འཆང༌། ཁྱོད་བྱང་<line/>
ཆུབ་ཀྱི་སྙིང་པོ་ལ་ཐུག་གི་བར་དུ་འཇིག་རྟེན་གྱི་ཁམས་བདེ་བ་ཅན་དུ་པདྨ་ལས་བརྫུས་ཏེ་སྐྱེ་བར་འགྱུར་རོ། །ཁྱོད་ཀྱིས་གངྒཱའི་ཀླུང་འབུམ་ཕྲག་སྟོང་བརྒྱད་ཅུ་རྩ་བཞིའི་སྙེད་ཀྱི་བྱེ་མ་དང་<line/>
མཉམ་པའི་དེ་བཞིན་གཤེགས་པ་རྣམས་ལ་དགེ་བའི་རྩ་བ་ཆེར་བསྐྱེད་པའི་བསོད་ནམས་ཀྱི་ཚོགས་ཆེན་པོ་དང་ནི། ལྡན། རིག་སྔགས་འཆང༌། ཁྱོད་ཀྱིས་ལྷག་པར་བྱ་བ་མང་པོ་ནི།<line/>
བྱས༑ ཁྱོད་རིག་སྔགས་འཆང་ཆེན་པོར་ནི། ལུང་བསྟན། དམྱལ་བ་དང་སྔོན་གྱི་ལས་ཀྱི་སྒྲིབ་པ་མི་བཟད་པ་ཐམས་ཅད་ལས་ནི། གྲོལ་གྱི། ཇི་ལྟར་ཡིད་ལ་བསམ་པ་བཞིན་མཆོག་<line/>
ཁྱེར་ཅིག །དེ་ནས་རིག་སྔགས་འཆང་གིས་ཇི་ལྟར་ཡིད་ལ་བསམ་པ་བཞིན་དེའི་ཚེ་མཆོག་ཐོབ་པར་འགྱུར་རོ། །དེ་ནས་རིག་སྔགས་འཆང་གིས་པདྨའི་ཞགས་པ་དེ་བླངས་ཏེ་གནས་<line/>
</page>
<page index="125" id="259A">༄༅། །གཙང་མར་གུས་པས་མཆོད་པ་རྒྱ་ཆེར་བགྱིའོ། །ནམ་དགོས་པ་དེའི་ཞགས་པ་བླང་པར་བགྱིད་དེ། ལས་ཐམས་ཅད་བགྱིད་པར་འགྱུར་རོ། །པདྨ་ནི། འཕགས་<line/>
པ་སྤྱན་རས་གཟིགས་དབང་ཕྱུག་གི་ལག་པ་གཡོན་པར་བཞག་ལ་ལག་པ་གཡས་པས་ཞགས་པ་བཟུང་སྟེ་དོན་ཡོད་རྒྱལ་པོའི་སྙིང་པོ་ལན་བརྒྱ་རྩ་བརྒྱད་བཟླས་ནས་སེམས་<line/>
ཅན་ནམ་ལྷ་གང་གི་མིང་ནས་བརྗོད་དེ་བཟླས་བརྗོད་བརྒྱ་རྩ་བརྒྱད་ཚང་བ་དང༌། བྱང་ཆུབ་སེམས་དཔའ་མདུན་དུ་མཆིས་ནས་འདོད་པའི་མཆོག་ཐམས་ཅད་སྩོལ་པར་འགྱུར་<line/>
རོ༑ ༑དེ་ནས་རིག་སྔགས་འཆང་བྱང་ཆུབ་ཏུ་ལུང་བསྟན་པ་དོན་དུ་གཉེར་བར་འཚལ་ན། རིག་སྔགས་འཆང་གཙང་མས་ལེགས་པར་ཁྲུས་བགྱིས་ཏེ་གོས་གཙང་མ་བགོས་<line/>
པས་ཉིན་ཞག་གཅིག་མཆིས་པར་གྱུར་པས་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་ལ་མཆོད་པ་རྒྱ་ཆེན་པོ་བགྱིས་ནས་པདྨའི་ཞགས་པ་དེ་ཡང་སངས་རྒྱས་བཅོམ་ལྡན་<line/>
འདས་ཀྱི་ཕྱག་ཏུ་དབུལ་བར་བགྱིའོ། །ཞགས་པའི་ཐོར་ཏོ་ཡ་གཅིག་གིས་ནི། རང་གི་མགུལ་དུ་བཏགས་ལ། དོན་ཡོད་རྒྱལ་པོའི་སྙིང་པོ་ལན་སྟོང་རྩ་བརྒྱད་ཚང་བར་བཟླས་<line/>
བརྗོད་བགྱིའོ། །སྟོང་རྩ་བརྒྱད་ཚང་བ་དང༌། སངས་རྒྱས་བཅོམ་ལྡན་འདས་སྐུ་གསེར་གྱི་མདོག་ཅན་རིག་སྔགས་འཆང་གི་མདུན་དུ་བཞུགས་ནས་རིག་སྔགས་འཆང་གི་སྤྱི་བོར་<line/>
</page>
<page index="126" id="259B">ཕྱག་བཞག་སྟེ་དབུགས་འབྱིན་པར་མཛད། ལུང་སྟོན་པར་མཛད། ཡིད་ཀྱི་བརྣག་པ་ཐམས་ཅད་ཡོངས་སུ་རྫོགས་པར་མཛད་པར་འགྱུར་རོ། །སྒྲིབ་པ་དང༌། སྡིག་པ་ཆེ་རབས་<line/>
སྟོང་དུ་བསགས་པ་ཐམས་ཅད་གཏུགས་པར་འགྱུར། ལྷག་མ་མ་ལུས་པར་གཏུགས་པར་གྱུར་ནས་ལུས་ཡོངས་སུ་དག་པར་འགྱུར་རོ། །དྲི་མ་དང་བྲལ་ཞིང་ཕྲག་དོག་དང༌། སེར་<line/>
སྣ་སྤངས་པར་འགྱུར་རོ། །དེ་ནས་མ་འོངས་པའི་སྐྱེ་བའི་མངལ་དུ་གནས་ནས་ལྷ་དང་མིའི་དཔལ་ཉམས་སུ་མྱོང་བར་བགྱིས་ནས་སེམས་ཅན་ཐམས་ཅད་ཀྱི་བླ་མ་གཅིག་པུར་འགྱུར་<line/>
རོ༑ ༑མཆོད་པར་འོས་པ་དང༌། བླ་མའི་གནས་སུ་ཡང་འགྱུར་རོ། །ནད་རྣམས་དང་བྲལ་བར་འགྱུར་རོ། །སྐྱེ་བོ་ཐམས་ཅད་དགའ་བར་འགྱུར་རོ། །འགུམ་པའི་དུས་སུ་ཕྱོགས་བཅུའི་དེ་<line/>
བཞིན་གཤེགས་པ་ཐམས་ཅད་ཀྱིས་དགོངས་པར་འགྱུར་རོ། །དབུགས་འབྱིན་པར་མཛད། ལེགས་པའི་ལམ་སྟོན་པར་མཛད་པར་ཡང་འགྱུར་རོ། །འཕགས་པ་སྤྱན་རས་གཟིགས་<line/>
དབང་ཕྱུག་མདུན་ན་མཆིས་ནས་དབུགས་འབྱིན་པར་བགྱིད་ཅིང་ལག་པ་གཡས་པ་སྤྱི་བོར་འཇོག་པར་བགྱིད་དོ། །དེ་བདེ་བས་ཤིན་ཏུ་དྲན་པ་ཉེ་བར་བཞག་ནས་ལུས་འདོར་བར་<line/>
འགྱུར་རོ། །བོར་བ་ཙམ་གྱི་མོད་ལ་སྐལ་པ་མཉམ་པ་བདེ་བ་ཅན་གྱི་འཇིག་རྟེན་གྱི་ཁམས་སུ་སྐྱེ་བར་འགྱུར་ཏེ། རྒྱན་ཐམས་ཅད་ཀྱིས་བརྒྱན་པ། མཚན་དང་དཔེ་བྱད་ཀྱིས་སྤྲས་<line/>
</page>
<page index="127" id="260A">༄༅། །པའི་ལུས་པདྨ་ལས་བརྫུས་ཏེ་སྐྱེ་བར་འགྱུར་རོ། །ཚེ་རབས་དྲན་པར་འགྱུར་ཏེ། བསྐལ་པ་བརྒྱ་སྟོང་གི་སྐྱེ་བའི་ཚེ་རབས་དྲན་པར་འགྱུར་རོ། །དོན་ཡོད་<line/>
པའི་ཞགས་པའི་སྙིང་པོ་རྣམ་པར་གྲོལ་བའི་དཀྱིལ་འཁོར་གྱི་ཕྱག་རྒྱ་རིམ་པར་ཕྱེ་བའི་ཆོ་ག་ཞིབ་མོ་འདི་མཐའ་དག་རྫོགས་པར་གཡར་ཏོན་དུ་བགྱིས་ནས་ས་བཅུ་ལ་<line/>
གནས་ཤིང་ཕྱིན་ཅི་ལོག་ཏུ་མ་གྱུར་པས་ཕྱིར་མི་ལྡོག་པར་འགྱུར་རོ། །རྫུ་འཕྲུལ་གྱི་རྣམ་པར་འཕྲུལ་པ་ཆེན་པོ་དང༌། ཆོ་འཕྲུལ་ཆེན་པོ་ལ་ལྷའི་ཁང་པ་བརྩེགས་པ་དང༌།<line/>
གཞལ་མེད་ཁང་དང༌། གནས་མཆོག་དང༌། ཕྱོགས་བཅུའི་སངས་རྒྱས་ཀྱི་ཞིང་ཐམས་ཅད་ནས་སངས་རྒྱས་ཀྱི་ཞིང་དུ་བྱང་ཆུབ་ཀྱི་སྙིང་པོ་ལ་ཐུག་གི་བར་དུ་མཆི་བར་<line/>
འགྱུར་རོ། །དེ་ནས་རིག་སྔགས་འཆང་བདེ་བ་ཅན་གྱི་འཇིག་རྟེན་གྱི་ཁམས་མཐོང་བའི་ཆོས་ཁོ་ན་ལ་ལྟ་བར་འཚལ་ན། རིག་སྔགས་འཆང་གིས་གནས་གཙང་མའི་ཕྱོགས་<line/>
སམ༑ གནས་སམ། ཁང་པའམ། དགོན་པའི་གནས་སམ། འཁོར་གྱི་ཁྱམས་སམ། འཆག་སའམ། ཁང་པ་བརྩེགས་མའམ། སྤྱིལ་པོ་གཙང་མ་ཕྱི་བདར་ལེགས་པར་<line/>
བགྱིས་པའི་ཕྱོགས་སུ་དཀྱིལ་འཁོར་གྲུ་བཞི་འབྱེས་པ་ཁྲུ་གང་བའམ། ཁྲུ་དོ་བའི་དཀྱིལ་འཁོར་བགྱི་སྟེ། གྲུ་བཞི་ལྷམ་པ། གྲྭ་ཀུན་ནས་ཆ་མཛེས་པ། ས་དང་སྦྱར་བའི་<line/>
</page>
<page index="128" id="260B">ལྕི་བས་ཤིན་ཏུ་ལེགས་པར་ཕྱི་བདར་བགྱིས་ལ་རྩྭ་སྔོན་པོ་མཉེན་པོ་ལྟ་བུ་ལ་མཁས་པས་དཀྱིལ་འཁོར་མཐའ་དག་གི་ཆ་དབྱེ་བའི་ཐིག་གདབ་པར་བགྱིའོ། །དཀྱིལ་འཁོར་གྱི་<line/>
དབུས་ཀྱི་སྙིང་པོ་ལ་པདྨ་རྒྱ་ཆེན་པོས་འབྱེས་པ། འདབ་མ་བརྒྱ་པ། ཚོན་སྣ་བརྒྱད་ཀྱི་ཚོན་རྩིས་བཀྲ་བར་བགྱི་ཞིང་འབྱེས་པར་བགྱིས་ལ། སྙིང་པོ་ནི། རིན་པོ་ཆེ་ཀ་ཏི་ཀ་ལས་<line/>
བགྱིའོ༑ ༑པདྨའི་མཐའ་ནོར་བུ་རིན་པོ་ཆེ་སྣ་ཚོགས་ཀྱིས་བསྐོར་ལ་གྲ་བཞི་ནས་ཁ་ཁྱེར་སོར་བཞི་པའི་ཚད་དུ་བགྱིའོ། །པདྨའི་བར་གྱི་ཟུར་ཟུར་དུ་ཨུཏྤ་ལ་སྔོན་པོ་ལེགས་པར་<line/>
བྲིས་ལ༑ ཁ་ཁྱེར་གྱི་ཕྱི་རོལ་དུ་ནོར་བུས་འཁོར་བའི་མཐའ་དེ་མཚོས་བསྐོར་བར་བགྱིའོ། །ལྷའི་ཆབ་རིན་པོ་ཆེ་སྣ་ཚོགས་ཀྱི་གཞལ་མེད་ཁང་གིས་མཛེས་པར་བགྱིས་ལ་ཆབ་ལ་<line/>
མེ་ཏོག་སྣ་ཚོགས་ཀྱི་སིལ་མ་བཀོད་པ། བྱ་སྣ་ཚོགས་གནས་འཆའ་བ། ངང་པ་དང༌། བཞད་དང༌། ཁྲུང་ཁྲུང་དང༌། ངུར་པ་དང༌། ཤང་ཤང་ཏེའུ་དང༌། ཀ་ལ་པིངྐ་དང༌། བྱའི་<line/>
ཚོགས་ཀྱིས་མཛེས་པར་བགྱིས་ལ། ཉ་དང༌། ཆུ་སྲིན་དང༌། ཆུ་སྲིན་བྱིས་པ་གསོད་ཀུན་ནས་རྟེན་འཆའ་བར་བགྱིད་དོ། །མཚོའི་འགྲམ་ན་རིན་པོ་ཆེའི་ལྗོན་ཤིང་དང༌། མེ་ཏོག་<line/>
གི་ལྗོན་ཤིང་དང༌། འབྲས་བུའི་ལྗོན་ཤིང་སྣ་ཚོགས་ཁ་ཁྱེར་དང་བཅས་པར་བགྱིའོ། །དཀྱིལ་འཁོར་གྱི་ཁ་ཁྱེར་གྱི་ཕྱི་རོལ་ན་ལག་པ་དང༌། ཐལ་མོའི་ཕྱག་རྒྱ་བྲིས་ལ་སྒོ་བཞི་<line/>
</page>
<page index="129" id="261A">༄༅། །རྣམས་སུ་རྒྱལ་པོ་ཆེན་པོ་བཞི་བགྱིའོ། །དེ་ནས་དབུས་ཀྱི་དཀྱིལ་འཁོར་དུ་པདྨའི་གདན་བཟང་པོ་བཤམས་ཏེ་དེའི་སྟེང་དུ་བཅོམ་ལྡན་འདས་འོད་<line/>
དཔག་མེད་དང༌། འཕགས་པ་སྤྱན་རས་གཟིགས་དབང་ཕྱུག་དང༌། མཐུ་ཆེན་ཐོབ་གཞག་པར་བགྱིའོ། །དཀྱིལ་འཁོར་བུམ་པ་གང་བས་བརྒྱན་པར་བགྱིའོ། །མེ་ཏོག་<line/>
སིལ་མ་དང༌། དྲི་དང༌། བྱུག་པ་ཡང་དབུལ་བར་བགྱིའོ། །བ་དན་བཟང་པོ་སྣ་ཚོགས་ཀྱིས་བརྒྱན་པར་བགྱིའོ། །གཏོར་མ་དཀར་པོ་དབུལ་བར་བགྱིའོ། །ཡོན་ཆབ་དང་<line/>
ཞབས་བསིལ་གྱི་སྣོད་དང༌། མར་མེའི་ཕྲེང་བ་དབུལ་བར་བགྱིའོ། །པདྨའི་ཞགས་པ་འོད་དཔག་མེད་ཀྱི་ཕྱག་ཏུ་དབུལ་བར་བགྱིའོ། །རིག་སྔགས་འཆང་གཙང་མས་གོས་<line/>
གཙང་མ་བགོ་བར་བགྱིའོ། །ལེགས་པར་ཁྲུས་བགྱིས་ནས་བའི་རྣམ་ལྔས་ཉེ་རེག་བགྱིས་ལ་ཟླ་བ་ཉ་ལ་ཉིན་ཞག་གཅིག་མཆིས་པར་གྱུར་པས་ཁ་ཤར་ཕྱོགས་སུ་བལྟས་<line/>
ལ་སྐྱིལ་མོ་ཀྲུང་བཅས་ཏེ་མཆིས་ནས་ལག་པས་ཞགས་པའི་ཕྱག་རྒྱ་བཅིངས་ཏེ་བཟླས་བརྗོད་བགྱིའོ། །བྱམས་པ་དང་བརྩེ་བའི་སེམས་ཀྱིས་ལྷག་པར་བརྩོན་པར་བགྱིའོ། །སྙིང་<line/>
རྗེ་མཆོག་ཏུ་བརྩེ་བར་གྱུར་པས་སེམས་ཅན་ཐམས་ཅད་ལ་བརྩེ་བར་བགྱིས་ན། དོན་ཡོད་པའི་ཞགས་པའི་སྙིང་པོ་བཟླས་བརྗོད་བགྱི་སྟེ། ཇི་ཙམ་ན་ཐུན་ཐ་མ་ལ་འོད་དཔག་<line/>
</page>
<page index="130" id="261B">མེད་འབར་བར་གྱུར་ནས་དཀྱིལ་འཁོར་ཆེན་པོ་དེ་ལ་ཡང་འོད་ཟེར་འབྱུང་བར་འགྱུར་རོ། །རིག་སྔགས་འཆང་གཡོ་བར་གྱུར་ནས་ལུས་འབར་བར་འགྱུར་རོ། །དེ་ནས་རིག་སྔགས་<line/>
འཆང་གིས་སྐྱ་རེངས་ཤར་ཙམ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཕགས་པ་འོད་དཔག་མེད་གསེར་སྤུངས་པ་ལྟ་བུ་དེ་བཞིན་གཤེགས་<line/>
པའི་སྐུ་གསེར་གྱི་ཁ་དོག་གིས་རིག་སྔགས་འཆང་གི་མདུན་དུ་བཞུགས་ནས་ཕྱག་གཡས་པ་རིག་སྔགས་འཆང་གི་སྤྱི་བོར་བཞག་སྟེ་དབུགས་འབྱིན་པར་མཛད་ཅིང་ཡིད་ཀྱི་<line/>
བརྣག་པ་ཐམས་ཅད་ཡོངས་སུ་རྫོགས་པར་མཛད་ནས་མི་གདའ་བར་གྱུར་པ་དང༌། ཤིན་ཏུ་རྣམ་པར་དག་པ་དྲི་མ་མེད་པའི་སྣང་བ་ཞེས་བྱ་བའི་གཉིད་ཐོབ་ནས་ཇི་ལྟར་ཉལ་བ་ཙམ་<line/>
མམ་མིག་བཙུམ་པ་ཙམ་གྱིས་འཇིག་རྟེན་གྱི་ཁམས་བདེ་བ་ཅན་གཞལ་མེད་ཁང་དང༌། གནས་དང༌། འཇིག་རྟེན་དང༌། ཡུལ་ལྗོངས་དང༌། བྱང་ཆུབ་སེམས་དཔའི་འཁོར་མཐའ་<line/>
དག་དང་བཅས་པའི་དཀྱིལ་འཁོར་ཡོངས་སུ་རྫོགས་པར་མཐོང་བར་འགྱུར་ལགས་སོ། །དེ་བཞིན་གཤེགས་པ་དེ་ཆོས་སྟོན་པར་མཛད་པ་ཡང་མཐོང་བར་འགྱུར་ལགས་སོ། །<line/>
འཁོར་གྱི་དཀྱིལ་འཁོར་དེ་དག་ཐམས་ཅད་དབུགས་འབྱིན་པར་བགྱིད་པ་དང༌། རྣམ་པར་འཕྲུལ་པ་དང༌། རྫུ་འཕྲུལ་དང༌། ཆོ་འཕྲུལ་ཐམས་ཅད་མཐོང་བར་འགྱུར་ལགས་སོ། །<line/>
</page>
<page index="131" id="262A">༄༅། །འདི་ནས་མ་འོངས་པའི་སྐྱེ་བ་ནས་ཤི་འཕོས་ཏེ་འཇིག་རྟེན་གྱི་ཁམས་བདེ་བ་ཅན་དུ་སྐལ་པ་མཉམ་པར་སྐྱེ་བར་འགྱུར་རོ། །སྐྱེ་བའི་སྐྱེ་བ་དྲན་པར་འགྱུར་<line/>
ཏེ༑ སྐྱེ་བ་བདུན་སྟོང་རྗེས་སུ་དྲན་པར་འགྱུར་རོ། །དེ་སད་ནས་ཞགས་པ་ལ་ལན་སྟོང་རྩ་བརྒྱད་བཟླས་བརྗོད་བགྱིས་ནས་ལག་པ་གཡས་པས་བཟུང་ན། ནམ་མཁའ་ལ་འཕུར་<line/>
བར་འགྱུར་རོ། །ལོ་ཁྲིར་འཚོ་བར་འགྱུར་རོ། །ཞགས་པ་གྲུབ་པ་རྣམས་དང༌། རིག་སྔགས་འཆང་ཐམས་ཅད་ཀྱི་འཁོར་ལོས་བསྒྱུར་བར་འགྱུར་རོ། །འཁོར་ཁྲི་བརྒྱད་སྟོང་<line/>
དང་ལྡན་པར་འགྱུར་རོ། །པདྨའི་ཞགས་པ་སྒྲུབ་པའི་ཆོ་གའོ།། །།དེ་ནས་རིག་སྔགས་འཆང་རྡོ་རྗེའི་ཞགས་པ་སྒྲུབ་པར་འཚལ་ན། ཤིང་ཤུན་དང༌། རས་སྐུད་དང༌།<line/>
ཁ་ཆེ་དར་གྱི་སྐུད་པ་མཉམ་དུ་ལྷན་ཅིག་བཀལ་ཏེ་ཁྲུ་ཉི་ཤུ་རྩ་གཅིག་གི་ཚད་ཙམ་དུ་བགྱིས་ལ། ཙནྡན་དཀར་པོ་ལས་རྡོ་རྗེ་སོར་བཞི་པའི་ཚད་དུ་བགྱིས་ཏེ། རྩེ་ལྔ་པ་འབྱུང་པོ་<line/>
ལ་སོགས་པའི་མགོ་དང༌། སྦྲུལ་གྱི་སྐ་རགས་བཅིངས་ལ་ཀླུའི་རྒྱལ་པོ་དགའ་བོ་དང༌། ཉེ་དགའ་བོའི་དྲ་བའི་ཕྲེང་བས་དཀྲི་བ་བགྱིས་ནས་ཞགས་པ་ལ་གདགས་པར་བགྱིའོ།།<line/>
དེ་ནས་རིག་སྔགས་འཆང་གཙང་མས་གོས་གཙང་མ་བགོ་བར་བགྱིའོ། །ལེགས་པར་ཁྲུས་བགྱིའོ། །བའི་རྣམ་ལྔས་ཉེ་རེག་བགྱིའོ། །རྩྭའི་སྟན་བཏིང་ནས་རི་མོའི་གཟུགས་<line/>
</page>
<page index="132" id="262B">གྱི་མདུན་དུ་ལག་པ་གཡས་པ་ཞགས་པས་མནན་ནས་དོན་ཡོད་པའི་སྙིང་པོ་ཁྲི་བཟླའོ། །ཁྲོ་བོའི་རྒྱལ་པོའི་སྙིང་པོ་སྟོང་བཟླའོ། །དེ་ནས་ཞགས་པ་དེ་འབར་བར་འགྱུར་ཏེ། དེ་<line/>
བཟུང་ནས་ནམ་མཁའ་ལ་འགྱུར་པར་འགྱུར་རོ། །རྡོ་རྗེའི་རིགས་དང༌། དེ་བཞིན་གཤེགས་པའི་རིགས་དང༌། ནོར་བུའི་རིགས་དང༌། པདྨའི་རིགས་གང་དག་ལགས་པ་དེ་དག་ཐམས་<line/>
ཅད་མདུན་ན་བཞུགས་པར་འགྱུར་རོ། །ལག་ན་རྡོ་རྗེ་དང་འདྲ་བར་གཟུགས་དང༌། མཐུ་དང༌། བརྩོན་འགྲུས་ཕ་རོལ་གྱི་ཟིལ་གྱིས་མི་ནོན་པར་འགྱུར་རོ། །ལག་ན་རྡོ་རྗེ་དང་འདྲ་<line/>
བར་རིག་སྔགས་འཆང་གི་དབང་པོར་འགྱུར་རོ། །ལྷའི་ལོ་ཁྲི་ཉིས་སྟོང་དུ་འཚོ་བར་འགྱུར་རོ། །ལས་ཐམས་ཅད་བགྱིད་པ་རྡོ་རྗེའི་ཞགས་པ་དགྲ་ཐམས་ཅད་འཇོམས་པར་<line/>
བགྱིད་པའི་ཞགས་པ་སྟེང་ངམ། འོག་གར་འཕངས་པར་ཡིད་ལ་བསམ་པ་བཞིན་ཐམས་ཅད་བཅིངས་ནས་འགུགས་པར་བགྱིད་དོ། །ཕྱོགས་བཅུར་འཕངས་ཏེ་ཁྲོ་བོའི་<line/>
རྒྱལ་པོ་བཟླས་ནས་སྐྱེས་པའམ། བུད་མེད་དམ། གཞན་གང་ཅི་ཡང་རུང་བ་ཐམས་ཅད་ཞགས་པས་བཅིངས་ནས་མྱུར་དུ་འགུགས་པར་བགྱི་སྟེ། སོམ་ཉི་མི་བགྱིའོ། །གལ་<line/>
ཏེ་ལྷའམ། ཀླུའམ། གནོད་སྦྱིན་ནམ། སྲིན་པོའམ། དྲི་ཟའམ། ལྷ་མ་ཡིན་ནམ། ནམ་མཁའ་ལྡིང་ངམ། མིའམ་ཅིའམ། འབྱུང་པོའམ། ལྟོ་འཕྱེ་ཆེན་པོ་ཐམས་ཅད་<line/>
</page>
<page index="133" id="263A">༄༅། །ཞགས་པས་བཅིངས་ནས་མྱུར་དུ་འགུགས་པར་བགྱིད་དེ། སོམ་ཉི་མི་བགྱིའོ། །ཞགས་པ་ལ་ཁྲོ་བོའི་རྒྱལ་པོ་ལན་ཉི་ཤུ་རྩ་གཅིག་བཟླས་བརྗོད་<line/>
བགྱིས་ཏེ་མར་གྱི་ངོའི་ཚེས་བཅུ་བཞིའི་མཚན་མོ་ནམ་ཕྱེད་ན་ཞགས་པ་ཕྱོགས་བཞིར་འཕངས་པར་བགྱིའོ། །འཕངས་པ་ཙམ་གྱི་མོད་ལ་བགེགས་དང༌། ལོག་འདྲེན་དང༌།<line/>
གནོད་སྦྱིན་དང༌། སྲིན་པོ་དང༌། གདུག་པ་ཐམས་ཅད་ཞགས་པས་བཅིངས་ནས་རིག་སྔགས་འཆང་གི་མདུན་ན་མཆིས་ཤིང་ཇི་སྲིད་འཚོའི་བར་དུ་དབང་དུ་གྱུར་ནས་མཆིས་<line/>
ཏེ་བྲན་བཞིན་དུ་ལས་ཐམས་ཅད་བགྱིད་པར་འགྱུར། བལྟས་པ་ཙམ་གྱིས་གདོན་ཐམས་ཅད་ལས་ཐར་པར་འགྱུར་རོ། །ཞགས་པ་ལ་ཁྲོ་བོའི་རྒྱལ་པོ་ལན་བརྒྱ་རྩ་བརྒྱད་བཟླས་<line/>
བརྗོད་བགྱིས་ཏེ་ལག་པས་ཞགས་པ་བླངས་ཏེ་དུར་ཁྲོད་དུ་ཞུགས་ན། མི་སྣང་བར་འགྱུར་ཞིང༌། གནས་ཐམས་ཅད་ཀྱི་སྒོ་ཕྱེ་བར་འགྱུར་རོ། །ཕུག་གི་སྒོར་མཆིས་ནས་རྡོ་<line/>
རྗེའི་ཞགས་པས་བརྡབས་ན། ཕུག་ཐམས་ཅད་ཀྱི་སྒོ་འབྱེད་པར་འགྱུར་ཞིང༌། འཁྲུལ་འཁོར་དང་གཏན་པ་ཐམས་ཅད་དུམ་བུར་ཆག་པར་འགྱུར་རོ། །ལམ་ངན་པ་དང༌།<line/>
མི་ངན་པ་དང༌། མི་མ་ཡིན་པ་དང༌། འབབ་ཆུ་ངན་པ་དང༌། སྦྲུལ་དང༌། དབུགས་གདུག་པ་དང༌། སྲོག་ཆགས་གོ་ན་ས་དང༌། གདུག་པ་དང་བཅས་པའི་སྲོག་ཆགས་སུ་<line/>
</page>
<page index="134" id="263B">གཏོགས་པ་ཐམས་ཅད་མི་གདའ་བར་འགྱུར་རོ། །མི་དྲང་པོ་དང༌། ལམ་དྲང་པོར་ཇི་ལྟར་རང་གི་གནས་སམ། གཙུག་ལག་ཁང་ངམ། ཁང་པ་བཞིན་དུ་ཞུགས་ནས་དགོས་<line/>
པ་ཐམས་ཅད་བསྒྲུབས་ཏེ་སླར་ཡང་གནས་ནས་ཕྱིར་ལྡོག་པར་འགྱུར་རོ། །རྡོ་རྗེ་ཞགས་པ་ལས་ཐམས་ཅད་བགྱིད་པ་སྒྲུབ་པའི་ཆོ་གའོ།། །།དེ་ནས་རིག་སྔགས་འཆང་<line/>
ནོར་བུའི་ཞགས་པ་སྒྲུབ་པར་འཚལ་ན། རིག་སྔགས་འཆང་དེས་ནོར་བུ་བཙལ་བར་བགྱི་སྟེ། རྡོ་རྗེའམ། བཻ་ཌཱུཪྻ་འམ། ཤེལ་རང་བྱུང་ངམ། མརྒད་དམ། ཨིནྡྲ་ནཱི་ལ་སོར་མོའི་<line/>
ཚིགས་ལྷག་ཙམ་ཤིན་ཏུ་ཕྱིས་ལ་ཤིན་ཏུ་ཡོངས་སུ་དག་པར་བགྱིས་པ། གསེར་གྱི་མེ་ཏོག་གི་ཚུལ་དུ་བགྱིས་པ། མུ་ཏིག་གིས་དཀྲིས་པ། གེ་སར་ཁ་བྱེ་བ། ཙམ་པ་ཀའི་མེ་<line/>
ཏོག་ཇི་ལྟ་བ་དེ་བཞིན་དུ་བགྱིས་ལ་རས་བཟང་པོའི་སྐུད་པ་ཚོན་རྩི་མཛེས་པས་ཁ་བསྒྱུར་བ། ཤིན་ཏུ་ཚང་ལ་བབ་པར་བཀལ་པ། ཁྲུ་ཉི་ཤུ་རྩ་གཅིག་པ། སོར་མོ་གུང་མོའི་ཚད་<line/>
ཙམ་གྱི་ནོར་བུས་བརྒྱན་ལ་ཐོར་ཏོ་གཅིག་ཤོས་སུ་ནི། ནོར་བུའམ་གསེར་ལས་བགྱིས་པའི་ལྕགས་ཀྱུ་གདགས་པར་བགྱིའོ། །དེ་ནས་རིག་སྔགས་འཆང་གཙང་མས་གོས་<line/>
གཙང་མ་བགོ་བར་བགྱིའོ། །ལེགས་པར་བཀྲུས་ནས་བའི་རྣམ་ལྔས་ཉེ་རེག་བགྱིའོ། །དེའི་འོག་ཏུ་རི་མོའི་གཟུགས་ཀྱི་མདུན་དུ་སྤོས་ཐམས་ཅད་ཀྱི་དཀྱིལ་འཁོར་ཚད་དང་<line/>
</page>
<page index="135" id="264A">༄༅། །ལྡན་པ་བགྱིས་ལ་གྲྭ་བཞིར་བུམ་པ་གང་བ་བཞག་ཅིང༌། བོག་ཕོར་གྱི་སྣོད་བཤམས་ནས་ཨ་ག་རུའི་བདུག་པ་དང༌། ཙནྡན་དང༌། དུ་རུ་ཀའི་<line/>
བདུག་པ་དབུལ་བར་བགྱིའོ། །དཀྱིལ་འཁོར་གྱི་དབུས་སུ་ཆོས་ཀྱི་སྟན་བཟང་པོ་ཚད་དང་ལྡན་པ་བཤམས་ལ། བ་དན་སྣ་ཚོགས་ཀྱི་དཀྱིལ་འཁོར་བསྐོར་བར་བགྱིའོ།།<line/>
མེ་ཏོག་སིལ་མ་དང༌། དྲི་དང༌། རོལ་མོའི་ཆ་བྱད་དག་དགོད་པར་བགྱིའོ། །རིག་སྔགས་འཆང་གིས་ཟས་དཀར་གསུམ་འཚལ་བར་བགྱིའོ། །བཏུང་བ་ངན་པ་དང༌།<line/>
ཁ་ཟས་ངན་པ་དང༌། གནས་ངན་པ་དང༌། ལྷག་མ་དང༌། སྤགས་པ་རྣམས་ཡོངས་སུ་སྤང་བར་བགྱིའོ། །དོན་ཡོད་པའི་རྒྱལ་པོའི་སྙིང་པོ་ཉི་ཁྲི་ཚིག་སྟོང་བཟླས་ནས་<line/>
ལག་པ་གཡས་པས་ཆོས་ཀྱི་སྟན་གྱི་སྟེང་དུ་བཞག་པའི་ཞགས་པ་ལ་མནན་ནོ། །ལན་ཉི་ཁྲི་ཆིག་སྟོང་ཚང་བ་དང༌། དེ་ནས་རིག་སྔགས་འཆང་གིས་ཁྲོ་བོའི་རྒྱལ་པོ་<line/>
ལན་སྟོང་རྩ་བརྒྱད་ཚང་བར་བཟླས་ཏེ་ཡུངས་ཀར་རེ་ནས་དབང་བསྐུར་བར་བགྱིའོ། །ལན་སྟོང་རྩ་བརྒྱད་ཚང་བ་དང༌། རིག་སྔགས་འཆང་གིས་འཕགས་པ་སྤྱན་རས་<line/>
གཟིགས་དབང་ཕྱུག་གི་རི་མོའི་གཟུགས་ལ་མཆོད་པ་རྒྱ་ཆེར་བགྱིའོ། །བཅོམ་ལྡན་འདས་འོད་དཔག་མེད་དང༌། དེ་བཞིན་གཤེགས་པ་ཤཱཀྱ་ཐུབ་པ་ལ་ཡང་<line/>
</page>
<page index="136" id="264B">མཆོད་པ་རྒྱ་ཆེར་བགྱིའོ། །དེ་ནས་རིག་སྔགས་འཆང་གིས་ཚེས་བཅོ་ལྔའི་ཉ་ལ་ཉིན་ཞག་གཅིག་སྨྱུང་བ་བགྱིས་ནས་མཆོད་པ་ཆེར་བགྱི་སྟེ། མཆོད་པའི་ཡོ་བྱད་གང་ཅི་<line/>
ཡང་རུང་བ་དེ་དག་ཐམས་ཅད་ལ་རེ་རེ་ནས་དོན་ཡོད་པའི་ཞགས་པའི་སྙིང་པོ་ལས་ཉི་ཤུ་རྩ་རེ་རེ་བཟླས་བརྗོད་བགྱིས་ནས་དབུལ་བར་བགྱིའོ། །དེ་ནས་སྐྱིལ་མོ་ཀྲུང་བཅས་ཏེ་<line/>
མཆིས་ནས་ཉིན་མཚན་ཀུན་ཏུ་དོན་ཡོད་པའི་ཞགས་པའི་སྙིང་པོ་ལན་སྟོང་རྩ་བརྒྱད་བཟླས་ཏེ་ཡུངས་ཀར་རེ་རེ་ནས་གདེག་པར་བགྱིའོ། །ལན་སྟོང་རྩ་བརྒྱད་ཚང་བ་དང་ས་<line/>
ཆེར་གཡོ་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གི་རི་མོའི་གཟུགས་ལས་ཀྱང་འོད་ཟེར་སྣ་ཚོགས་འབྱུང་བར་འགྱུར་རོ། །ནོར་བུའི་ཞགས་པ་དེ་ཡང་<line/>
འབར་བར་འགྱུར་རོ། །རིག་སྔགས་འཆང་གི་མགོ་བོ་ཡང་འབར་བར་འགྱུར་རོ། །འབར་བ་ཙམ་གྱི་མོད་ལ་རིག་སྔགས་འཆང་གི་ལག་པ་གཡས་ལས་ནོར་བུའི་ཞགས་པ་<line/>
བླངས་པ་ན་སྒྲ་ཆེན་པོ་འབྱུང་བར་འགྱུར་རོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་ལྷའི་བདག་ཉིད་ཀྱི་རང་བཞིན་གྱིས་རིག་སྔགས་འཆང་གི་མདུན་ན་<line/>
མཆིས་པར་འགྱུར་རོ། །དེ་བཞིན་གཤེགས་པ་འོད་དཔག་མེད་དང༌། དེ་བཞིན་གཤེགས་པ་ཤཱཀྱ་ཐུབ་པ་དང༌། དེ་བཞིན་གཤེགས་པ་འཕགས་པ་སྤྱན་རས་གཟིགས་འོད་<line/>
</page>
<page index="137" id="265A">༄༅། །ཀྱི་རྒྱལ་པོའི་སྐུ་གསེར་གྱི་ཁ་དོག་གིས་ནམ་མཁའ་ལ་རྫུ་འཕྲུལ་གྱིས་བཞུགས་ནས་རིག་སྔགས་འཆང་ལ་ལེགས་སོ། །ཞེས་བགྱི་བ་སྩོལ་བར་<line/>
འགྱུར་རོ། །ཕྱག་དཔུང་པ་གསེར་གྱི་ཁ་དོག་འདྲ་བ་བརྐྱང་བའི་ཕྱག་གིས་རིག་སྔགས་འཆང་གི་མགོ་བོར་བཞག་ནས་རིག་སྔགས་འཆང་ལ་དབུགས་འབྱིན་པར་མཛད་དེ།<line/>
རིག་སྔགས་འཆང༌། ལེགས་སོ་ལེགས་སོ། །ཁྱོད་ཀྱིས་ཡིད་བཞིན་གྱི་ནོར་བུ་ཆེན་པོ་དོན་ཡོད་པའི་ཞགས་པ་རྣམ་པར་དག་པ་གྲུབ་བོ། །ཁྱོད་ཀྱིས་འཇིག་རྟེན་པ་དང༌།<line/>
འཇིག་རྟེན་ལས་འདས་པའི་ལས་སྒྲུབ་པའི་ཆོ་ག་བླ་ན་མེད་པ་གྲུབ་སྟེ། རིག་སྔགས་འཆང་གིས་འདོད་རྒུར་སྒྱུར་བ་ཐམས་ཅད་དེ། འཕགས་པ་སྤྱན་རས་གཟིགས་<line/>
དབང་ཕྱུག་གི་དོན་ཡོད་གྲུབ་པ་ཡིད་བཞིན་གྱི་ནོར་བུ་ཆེན་པོའི་ཞགས་པ་ཐོགས་ནས་རིག་སྔགས་འཆང་གིས་འབད་མི་དགོས་པར་ཡིད་བཞིན་གྱི་ནོར་བུ་ཆེན་པོ་<line/>
དོན་ཡོད་པའི་ཞགས་པའི་གྲུབ་པའི་རང་བཞིན་འདིས་འཇིག་རྟེན་དང༌། འཇིག་རྟེན་ལས་འདས་པའི་དགོས་པ་རྣམ་པ་སྣ་ཚོགས་སྒྲུབ་པར་བྱེད་པ་ལ་ལྟོས་ཤིག །ཡིད་ལ་<line/>
ཇི་ལྟར་བསམ་པ་བཞིན་རྫུ་འཕྲུལ་དང༌། ཆོ་འཕྲུལ་རྣམ་པ་སྣ་ཚོགས་ལ་ལྟོས་ཤིག །རིག་སྔགས་འཆང༌། ཁྱོད་ཤི་འཕོས་ནས་འཇིག་རྟེན་གྱི་ཁམས་བདེ་བ་ཅན་དུ་<line/>
</page>
<page index="138" id="265B">སོང་ཞིག །འོན་ཏེ་བདེ་བ་ཅན་ལྟ་བུར་འཚལ་ལམ། ཇི་ལྟར་དེ་བཞིན་གཤེགས་པ་ལ་འོས་པའི་ལྷ་རྫས་ཀྱིས་མཆོད་པར་འཚལ་ལམ། དེ་བཞིན་གཤེགས་པ་ལ་མཆོད་པའི་<line/>
སྤྲིན་གྱིས་མཆོད་པར་འཚལ་ལམ། ལྷའི་མེ་ཏོག་དང༌། ལྷའི་དྲི་དང༌། ཕྲེང་བ་དང༌། བྱུག་པ་དང༌། ཕྱེ་མ་དང༌། ཆོས་གོས་དང༌། གདུགས་དང༌། རྒྱལ་མཚན་དང༌། དྲིལ་བུ་དང༌།<line/>
བ་དན་དང༌། ལྷབ་ལྷུབ་དང༌། རྒྱན་དང༌། གོས་ཀྱིས་དེ་བཞིན་གཤེགས་པ་ལ་མཆོད་པར་བགྱི་བར་འཚལ་ན། རིག་སྔགས་འཆང་དེས་སྤྱི་བོའི་གཙུག་ཏུ་དྲིའི་དཀྱིལ་འཁོར་<line/>
བགྱིས་ལ་མེ་ཏོག་དང༌། བདུག་པ་ཡང་དབུལ་བར་བྱ། ཡིད་བཞིན་གྱི་ནོར་བུ་ཆེན་པོ་དོན་ཡོད་ཞགས་པའི་མཆོག་འདི་ལག་པ་གཡོན་པས་མནན་ལ། ལག་པ་གཡས་པས་དོན་<line/>
ཡོད་ཡིད་བཞིན་ནོར་བུའི་མཆོག་བཟུང་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ་འདི་ལྟ་བུའི་ཡིད་ལ་བགྱིད་པ་ཆེན་པོ་འདི་ལྟ་བུའི་བསམ་པ་ཡིད་ལ་བགྱིད་པ་དེ་ལྟ་བུ་ཡང་<line/>
བསམ་ནས་དོན་ཡོད་རྒྱལ་པོའི་སྙིང་པོ་ལན་བདུན་བཟླས་ཏེ་ཕྱག་བགྱིའོ། །ཡིད་བཞིན་གྱི་ནོར་བུ་ཆེན་པོ་རྒྱ་ཆེན་དོན་ཡོད་པ་འདི་བཟླས་ནས་འཕགས་པ་སྤྱན་རས་གཟིགས་དབང་<line/>
ཕྱུག་གི་སྙིང་པོ་འདི་ལན་བརྒྱ་རྩ་བརྒྱད་བཟླས་བརྗོད་བགྱིའོ། །བྱམས་པ་ཆེན་པོ་དང༌། སྙིང་རྗེ་ཆེན་པོས་ཡོངས་སུ་གདུངས་པའི་སྙིང་གིས་སེམས་ཅན་ཐམས་ཅད་ལ་མཆོག་ཏུ་<line/>
</page>
<page index="139" id="266A">༄༅། །བརྩེ་བར་བགྱིས་ནས་གསང་སྔགས་བཟླས་བརྗོད་བགྱིའོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ། བམ་པོ་ལྔ་པ།<line/>
དུས་གསུམ་དུ་གཤེགས་ཤིང་བཞུགས་པའི་སངས་རྒྱས་དང༌། བྱང་ཆུབ་སེམས་དཔའ་རྒྱ་མཚོ་མཐའ་ཡས་པ་ཐམས་ཅད་ལ་ཕྱག་འཚལ་ལོ། །རང་སངས་རྒྱས་དང༌།<line/>
འཕགས་པ་ཉན་ཐོས་ཀྱི་དགེ་འདུན་འདས་པ་དང༌། མ་བྱོན་པ་དང༌། ད་ལྟར་བྱུང་བ་ཐམས་ཅད་ལ་ཕྱག་འཚལ་ལོ། །ཡང་དག་པར་སོང་བ་དང༌། ཡང་དག་པར་ཞུགས་པ་<line/>
ཐམས་ཅད་ལ་ཕྱག་འཚལ་ལོ། །བློ་གྲོས་ཆེན་པོ་ཤཱ་རདྭ་ཏིའི་བུ་ལ་ཕྱག་འཚལ་ལོ། །གནས་ཀྱི་མཆོག་དགའ་ལྡན་ན་འཕགས་པ་བྱམས་པ་ལ་སོགས་པ་ཚོགས་དང་<line/>
བཅས་པའི་མཆོག་ལ་ཕྱག་འཚལ་ལོ། །བདེ་བ་ཅན་གྱི་དཀྱིལ་འཁོར་ན་བཞུགས་པ་དེ་བཞིན་གཤེགས་པ་འཕགས་པ་འོད་དཔག་ཏུ་མེད་ལ་ཕྱག་འཚལ་ལོ། །དཀོན་<line/>
མཆོག་གསུམ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་<line/>
ལོ༑ ༑ཚངས་པ་དང༌། ཁྱབ་འཇུག་དང༌། དབང་ཕྱུག་དང༌། དབང་ཕྱུག་ཆེན་པོ་ལ་སོགས་པའི་ལྷའི་བུ་གཟུགས་སྣ་ཚོགས་མངའ་བ་སྤྱན་རས་གཟིགས་ལ་ཕྱག་འཚལ་<line/>
</page>
<page index="140" id="266B">ལོ། །ཏདྱ་ཐཱ། ཨོཾ་མ་ཧཱ་པདྨ་ཙནྡྲ་མ་ཎི་མ་ཎྀ། །ཨ་མོ་གྷ་མ་ཎི་སུ་མ་ཎྀ། མ་ཧཱ་མ་ཎྀ། སརྦ་ཏ་ཐཱ་ག་ཏ་ཨ་ལཾ་ཀཱ་ར། མ་ཧཱ་ཨ་མོ་གྷ་མ་ཎི། ཙ་ར་ཙ་ར་སཉྩ་ར། ནི་ཤ་ཙ་ཙ་ར་ཤྭ་ར་<line/>
མ་ཧཱ། པདྨ་བྷུ་ཛ་བ་ར་ད། མ་ཧཱ་ཀཱ་རུ་ཎི་ཀ་མ་ཧཱ་བི་ཤྭ་རཱུ་པ་དྷ་ར། ཕྲ་བ་ར་མ་ཧཱ་བོ་དྷི་སཏྭ་པདྨ་དྷ་ར་པདྨ་ས་ན་པདྨ་ཀུ་ཊ། མཱ་ལཱ་དྷ་ར། པདྨ་གཽ་ར། པདྨ་ཨ་ལཾ་ཀྲི་ཏ་ཏ་ནུ། ས་ཧ་སྲ་<line/>
བྷུ་ཛ་ས་ཧ་སྲ་ནེ་ཏྲེ་ནཱ་ནཱད་བྷུ་ཏ། པྲ་བ་རཱེ་ཎཱ། མུ་དྲ་བི་བྷུ་ཥི་ཏཱ་ས་ཧ་སྲ་བྷུ་ཛ། ཛ་ཡ་ཛ་ཡ། ཤ་ཏ་ས་ཧ་སྲ་རཤྨི་པྲ་ཏི་མཎྜི་ཏ་ཤཱ་རཱ་རི། བྷ་ར་བྷ་ར། བི་ཙི་ཏྲ། ཨཱ་བྷ་ར་ཎ་དྷ་ར། མ་ཎྀ་ཀ་<line/>
ན་ཀ །བཛྲ་བཻ་ཌཱུཪྻ། མ་ར་ཀི་ཏ། ཨིནྡྲ་ནཱི་ལ་པདྨ་རཱ་ག་བྷུ་ཥི་ཏཱ་ཤཱ་རཱི་ར། ཙི་རི་ཙི་རི། བི་ཙི་ཏྲ། ཙ་ར་ཎཱ། མ་ཧཱ་བོ་དྷི་སཏྭ་བ་ར་ད་པྲ་ཧྨ། བིཥྟུ་མ་ཧེ་ཤྭ་ར་རཱུ་པ་དྷ་ར། པདྨེ་ཤྭ་ར། ལོ་ཀེ་<line/>
ཤྭ་ར༑ ཡ་མནྟེ་ཤྭ་ར། བ་རུ་ཎ། ཀུ་བེ་ར། རི་ཥི་ག་ཎ། ཀུ་མཱ་ར། སེ་ནཱ་པ་ཏི་བོ་ཤཱ་དྷ་ར། དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། མ་ཧཱ་བྷུ་ཏ་བ་ཤཱ་དྷ་ར། སརྦ་ཏ་ཐཱ་ག་ཏཱ་བྷི་ཥེ་ཀྟ་ས་མ་<line/>
ཡ་མ་ནུ་སྨ་ར་བྷ་ག་ཝན། པཱུ་ར་ཡ་མ་ཨཱ་ཏཱ་ཤཱནྟ་ཏ་ར་ཡ་པཱུ་ར་ཤཱ་ཡ་ཡ་སཏྭ་ན། ཏ་ར་ཛ་ཡ་དུཥྚ། བཱ་ཏ་ཡ་བིགྷྣན། མཱ་ར་ཡ་ཏྲི་དྭ་ཤ་མཱ་ལཾ། ས་ར་ས་ར་པཱ་པཾ། ཧཱུཾ་ཧཱུཾ་ཧཱུཾ། ཕཊ་ཕཊ་<line/>
ཕཊ། སིདྷྱ་སིདྷྱ། མ་ཧཱ་ཙི་ནཏཱ་མ་ཎི། ཨ་མོ་གྷ་པཱ་ཤ་དྷ་ར། སཱ་དྷ་ཡ་སཱ་དྷ་ཡ། བི་པཱུ་ལ་སིདྡྷི། མ་མ་ཏྲི་བྷུ་བ་ནི་དེ་བྱཱ་པྲ་ཡཙྪ། མ་ཧཱ་ཀཱ་རུ་ཎི་ཀ །བུདྷྱ་བུདྷྱ། བོ་དྷ་ཡ་བོ་དྷ་ཡ། སཾ་<line/>
</page>
<page index="141" id="267A">༄༅། །བོ་དྷ་ཡ་སཾ་བོ་དྷ་ཡ། མ་ཧཱ་པ་ཤུ་པ་ཏི་པཱ་ཤ་དྷ་ར། ཨ་ན་ནྟ་བི་ཀུརྦཱ་ན། རིདྡྷི་སནྡྷ་ཪྵ་ཡ། ཏུ་རུ་ཏུ་རུ། ཏ་ར་ཏ་ར། ག་ག་ནེ་བི་པུ་ལ་བི་མཱ་ན། སནྡྷ་རི་ཥི་<line/>
ཀ །ན་མོ་སྟུ་ཏེ་བི་བུ་ལ་པུ་ཎྱ། ཀོ་ཥ་དྷ་ར། མ་ཧཱ་ཨ་མོ་གྷ་སིདྡྷི་ཧཱུཾ་ཧཱུཾ། ཨ་བྷི་ཥི་ཉྩ་ཏུ་མཱཾ། པི་པུ་ལ་ཀཱི་རྟི་ཀ་རེ་སྭཱཧཱ། བྷུ་བ་སྭཱཧཱ། བྷུ་རྦྷུབ་སྭཱཧཱ། ཨ་མོ་གྷ་བི་པུ་ལེ་སྭཱཧཱ། མ་ཧཱ་ཙིནྟ་<line/>
མ་ཎི་སིདྡྷེ་སྭཱཧཱ། མ་ཧཱ་ཙིནྟཱ་མ་ཎི་སིདྡྷེ་བ་ར་དེ་སྭཱཧཱ། སརྦ་སིདྡྷེ་བ་ར་དེ་སྭཱཧཱ། ཨོཾ་བི་པུ་ལེ་ཤྭ་ར། ལོ་ཀེ་ཤྭ་ར། མ་ཧཱ་ཙིནྟཱ་མ་ཎི། མ་ཧཱ་ཨ་མོ་གྷ་སིདྡྷེ་ཧཱུཾ་ཕཊ་སྭཱཧཱ། དོན་ཡོད་ནོར་<line/>
བུའི་ཞགས་པ་ཆེན་པོ་འདི་ལན་བརྒྱ་རྩ་བརྒྱད་བཟླས་མ་ཐག་ཏུ་རིག་སྔགས་འཆང་གི་ལུས་ཐམས་ཅད་འབར་བར་འགྱུར་རོ། །དོན་ཡོད་པའི་ཞགས་པ་ལག་པས་མནན་ན།<line/>
ནམ་མཁའི་ངོས་ལ་རྫུ་འཕྲུལ་གྱིས་མཆི་བར་འགྱུར་རོ། །སྒྱུ་མ་ལྟ་བུའི་ཏིང་འཛིན་དང་འདྲ་བའི་རྫུ་འཕྲུལ་གྱི་ཆོ་འཕྲུལ་ཆེན་པོ་སྟོན་པར་འགྱུར་རོ། །འཇིག་རྟེན་གྱི་ཁམས་<line/>
བདེ་བ་ཅན་མཐོང་བར་འགྱུར་རོ། །དེ་བཞིན་གཤེགས་པ་འོད་དཔག་མེད་ཀྱང་ཚོགས་དང་བཅས། འཁོར་དང་བཅས། བྱང་ཆུབ་སེམས་དཔའ་ཆེན་པོའི་དཀྱིལ་འཁོར་<line/>
དང༌། གཞལ་མེད་ཁང་མཆོག་དང་བཅས་པ་རྫུ་འཕྲུལ་གྱི་རྣམ་པར་འཕྲུལ་པ་མཐོང་བར་འགྱུར་རོ། །བདེ་བ་ཅན་གྱི་གནས་མཐའ་དག་ཏུ་མཆོད་པའི་ཆར་གྱི་སྤྲིན་<line/>
</page>
<page index="142" id="267B">ཆེན་པོ་འབྱུང་བར་འགྱུར་ཞིང༌། དེ་བཞིན་གཤེགས་པ་ཚེ་དཔག་མེད་ཀྱི་མཐུས་མཆོད་པའི་སྤྲིན་ཆེན་པོར་གནས་པར་འགྱུར་རོ། །བདེ་བ་ཅན་ན་གནས་པ་དེ་དག་ཐམས་ཅད་དེ་<line/>
བཞིན་གཤེགས་པ་ཚེ་དཔག་མེད་དེས་རིག་སྔགས་འཆང་ལ་ལེགས་སོ་ཞེས་བགྱི་བ་སྩོལ་བར་འགྱུར་རོ། །རིག་སྔགས་འཆང་དེས་ཀྱང་སྒྲ་དེ་དག་ཐམས་ཅད་ཐོས་པར་འགྱུར་<line/>
ཞིང་མཆོད་པའི་ཆར་ཆེན་པོ་ཡང་མཐོང་བར་འགྱུར་རོ། །གལ་ཏེ་རིག་སྔགས་འཆང་ནམ་མཁའ་ལས་ཆུ་འབེབས་པར་འཚལ་ན། དེའི་ཚེ་བསམ་པ་ཙམ་གྱིས་འབེབས་པར་འགྱུར་<line/>
རོ༑ ༑འོན་ཏེ་མི་འཚལ་ན། ནམ་མཁའ་དེ་ཉིད་ན་ནམ་མཁའ་ལ་གྲུབ་པ་དང༌། རིག་སྔགས་འཆང་ཐམས་ཅད་ཀྱི་མཆོག་དོན་རྒྱ་ཆེན་གྲུབ་པ་ཡིད་བཞིན་ནོར་བུ་ལག་པ་ཞེས་བྱ་བའི་<line/>
འཁོར་ལོས་བསྒྱུར་བར་འགྱུར་རོ། །དཔག་ཏུ་མ་མཆིས་པའི་འཁོར་ལོས་བསྒྱུར་བའི་རིག་སྔགས་འཆང་གིས་ཡོངས་སུ་བསྐོར་བར་འགྱུར་རོ། །ཚེ་པ་སྐལ་པ་ཆེན་པོ་བརྒྱ་སྟོང་<line/>
ཕྲག་བརྒྱད་ཅུ་རྩ་གཉིས་སུ་འགྱུར་རོ། །འོན་ཏེ་བབས་ན། ལོ་ཁྲིར་འཚོ་བར་འགྱུར་རོ། །འཇིག་རྟེན་དབང་ཕྱུག་དང་འདྲ་བར་མཆོད་པ་དང༌། གུས་པ་ཆེར་བགྱིད་པར་འགྱུར་རོ། །<line/>
འཇིག་རྟེན་ཐམས་ཅད་ཀྱི་གཙོ་བོ་གཅིག་པུར་འགྱུར་རོ། །ལྷ་རྣམས་ཀྱང་བབས་ནས་རིག་སྔགས་འཆང་དེ་ལ་མཆོད་པའི་མཆོག་རྒྱ་ཆེན་པོ་དག་བགྱིད་པར་འགྱུར་རོ། །སེམས་<line/>
</page>
<page index="143" id="268A">༄༅། །ཅན་ཐམས་ཅད་ལ་བུ་གཅིག་པ་བཞིན་དུ་མངོན་པར་དགའ་བར་འགྱུར་རོ། །མཆོད་པའི་འོས་སུ་ཡང་འགྱུར་རོ། །ལྷ་ཐམས་ཅད་ཀྱིས་ཀྱང་ཀུན་ཏུ་<line/>
སྲུང་ཞིང་ཕྱག་བགྱི་བའི་འོས་སུ་འགྱུར་རོ། །ཐོས་པ་བསགས་པའི་རྒྱ་མཚོ་ཆེན་པོར་འགྱུར་རོ། །གལ་ཏེ་རིག་སྔགས་འཆང་ཕྱོགས་བཅུ་དུས་གསུམ་ཐམས་ཅད་ཀྱི་དེ་<line/>
བཞིན་གཤེགས་པ་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་བ་དང་བཅས་པ། རང་སངས་རྒྱས་དང༌། འཕགས་པ་ཉན་ཐོས་ཀྱི་དགེ་འདུན་ཐམས་ཅད་དང༌།<line/>
ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་སངས་རྒྱས་ཀྱི་བསྟན་པ་ལ་མངོན་པར་དད་<line/>
པ་དང་བཅས་པ་ལ་མཆོད་པ་བགྱིད་པར་འཚལ་བའམ། ཕྱོགས་བཅུ་དུས་གསུམ་དུ་གཏོགས་པ་ཐམས་ཅད་ཀྱི་དེ་བཞིན་གཤེགས་པ་རྣམས་ལ་བསོད་ནམས་ཀྱི་ཕུང་<line/>
པོ་ཆེན་པོ་ཡོངས་སུ་རྫོགས་པར་འཚལ་བའམ། དགེ་བའི་རྩ་བ་ཆེན་པོ་བསྐྱེད་པར་འཚལ་བའམ། ལྷའི་ཟས་ཀྱི་མཆོག་རོ་བྲོ་བའི་མཆོག་དང་ལྡན་པའི་བཟའ་བ་དང༌།<line/>
ལྷའི་བཅུད་ཀྱིས་ལེན་གྱི་མཆོག་གིས་དེ་བཞིན་གཤེགས་པ་དང༌། བྱང་ཆུབ་སེམས་དཔའ་དང༌། རང་སངས་རྒྱས་དང༌། འཕགས་པ་ཉན་ཐོས་ཀྱི་དགེ་འདུན་ཐམས་<line/>
</page>
<page index="144" id="268B">ཅད་ལ་བསྟབས་པར་འཚལ་བའམ། སྦྱིན་པ་མང་པོ་དང༌། ཆེན་པོ་གཏོང་བར་འཚལ་བའམ། ཉིན་རེ་ཞིང་མཆོད་པའི་སྤྲིན་བགྱིད་པར་འཚལ་ན། རིག་སྔགས་འཆང་དེས་<line/>
ལེགས་པར་བཀྲུས་ཏེ་གཙང་མས་གོས་གཙང་མ་བགོས་ནས་ཅི་འབྱོར་བས་དཀྱིལ་འཁོར་གྲུ་བཞི་པ་བགྱིས་ལ། བཅོམ་ལྡན་འདས་འཕགས་པ་སྤྱན་རས་གཟིགས་དབང་<line/>
ཕྱུག་གི་མདུན་དུ་མེ་ཏོག་དང༌། བདུག་པ་ཡང་དབུལ་བར་བགྱིའོ། །པུས་མོ་བཙུགས་ཏེ་ཐལ་མོ་སྦྱར་ནས་ཞགས་པ་བཟུང་སྟེ་དེ་བཞིན་གཤེགས་པ་ཐམས་ཅད་ཡིད་ལ་<line/>
བགྱིའོ། །ཡིད་བཞིན་ནོར་བུ་ཆེན་པོ་རྒྱ་ཆེན་དོན་ཡོད་འདི་ཡང་མཆོད་པར་བགྱིའོ། །འཕགས་པ་སྤྱན་རས་གཟིགས་དབང་ཕྱུག་གྱི་སྙིང་པོ་ལན་བདུན་བཟླ་བར་བགྱིའོ། །ཡིད་ལ་<line/>
བགྱིད་པ་ཡངས་པ་རྒྱ་ཆེན་པོ་མཆོད་པའི་སྤྲིན་ཆེན་པོ་དང༌། སྦྱིན་གཏོང་ཆེན་པོ་དང༌། ཁ་ཟས་དང༌། བཏུང་བ་དང༌། དྲི་དང༌། ཕྲེང་བ་དང༌། བྱུག་པ་དང༌། ཕྱེ་མ་དང༌། ཆོས་གོས་<line/>
དང༌། གདུགས་དང༌། རྒྱལ་མཚན་དང༌། བ་དན་དང༌། གོས་དང༌། རྒྱན་དང༌། ལྷབ་ལྷུབ་དང༌། རྒྱན་འཕྱང་དང༌། རོལ་མོ་དང༌། སིལ་སྙན་དང༌། ཕེག་རྡོབ་དང༌། རིན་པོ་ཆེའི་<line/>
ལྗོན་ཤིང་དང༌། འབྲས་བུའི་ལྗོན་ཤིང་དང༌། མེ་ཏོག་གི་ལྗོན་ཤིང་དང༌། མར་མེའི་ལྗོན་ཤིང་དང༌། དཔག་བསམ་གྱི་ལྗོན་ཤིང་ཡིད་ལ་བགྱི་སྟེ། གསང་སྔགས་ཀྱི་གཟུངས་<line/>
</page>
<page index="145" id="269A">༄༅། །བཟླས་ནས་ཇི་ལྟར་ཡིད་ལ་བསམ་ཞིང་དོན་དུ་གཉེར་བ་བཞིན་ཕྱོགས་བཅུར་འཕངས་ན། དེའི་ཚེ་ཕྱོགས་བཅུ་དུས་གསུམ་དུ་གཤེགས་པ་དཀྱིལ་<line/>
འཁོར་མཐའ་དག་ཏུ་གཏོགས་པའི་འཁོར་གྱི་དཀྱིལ་འཁོར་དུ་མཁོ་བའི་ཡོ་བྱད་ཐམས་ཅད་མ་ཚང་བ་མ་མཆིས་པར་ཅི་བསམ་པ་དེ་བཞིན་གཤེགས་པ་ཐམས་ཅད་ཀྱི་<line/>
འཁོར་གྱི་དཀྱིལ་འཁོར་གྱི་སྤྱན་སྔར་མཆོད་པའི་ཆར་གྱི་སྤྲིན་ཆེན་པོ་འབྱུང་བར་འགྱུར་རོ། །དེ་བཞིན་དུ་མཁོ་བའི་ཡོ་བྱད་ཐམས་ཅད་ཀྱི་མཆོད་པ་ཆེན་པོ་མ་ཚང་བ་མ་<line/>
མཆིས་པ་འབྱུང་བར་འགྱུར་རོ། །དེ་བཞིན་དུ་མཐུ་ཆེན་པོའི་ནོར་བུ་རྒྱ་ཆེན་དོན་ཡོད་ལ་མཆོད་པའི་གཟུངས་བཟླས་ཤིང་འཕགས་པ་སྤྱན་རས་གཟིགས་དབང་ཕྱུག་གི་<line/>
སྙིང་པོའི་གཟུངས་འདི་ཡང་ཉིན་གཅིག་བཞིན་དུ་ཐུན་གསུམ་དུ་ལན་གསུམ་དུ་བཟླ་བར་བགྱིའོ། །དེས་ན་རིག་སྔགས་འཆང་གིས་དུས་གསུམ་དུ་གཤེགས་པ་འཁོར་<line/>
གྱི་དཀྱིལ་འཁོར་དང་བཅས་པ་དེ་དག་མཉེས་པར་བགྱིས་པ་དང༌། མཆོད་པ་བགྱིས་པ་དང༌། རིམ་གྲོ་བགྱིས་པར་འགྱུར་རོ། །བསོད་ནམས་ཀྱི་ཕུང་པོའི་ཚོགས་ཆེན་པོ་<line/>
དང༌། དགེ་བའི་རྩ་བ་ཆེན་པོ་བསྐྱེད་པར་འགྱུར་རོ། །དུས་གསུམ་དུ་གཏོགས་པའི་དེ་བཞིན་གཤེགས་པ་འཁོར་གྱི་དཀྱིལ་འཁོར་དང་བཅས་པ་དེ་དག་ཐམས་ཅད་ཀྱི་རིག་<line/>
</page>
<page index="146" id="269B">སྔགས་འཆང་ལ་དྲན་པ་དང༌། བློ་གྲོས་དང༌། སྟོབས་དང༌། བརྩོན་འགྲུས་དང༌། གཟི་བརྗིད་སྩོལ་བར་མཛད་དོ། །ཉིན་གཅིག་བཞིན་དུ་དེ་བཞིན་གཤེགས་པ་ཐམས་ཅད་<line/>
མཐོང་བར་འགྱུར་རོ། །རྟག་ཏུ་དེ་བཞིན་གཤེགས་པ་རྣམས་ཀྱིས་དགོངས་པར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་རྟག་ཏུ་རྗེས་སུ་འབྲང་བར་འགྱུར་རོ། །རྟག་<line/>
ཏུ་མཆོག་སྦྱིན་པ་མཐོང་བར་འགྱུར་རོ། །མཐོང་བའི་ཆོས་ལ་འཁོར་བའི་སྡུག་བསྔལ་འཇིགས་པ་འཇིགས་སུ་རུང་བ་དང༌། སྐྲག་པ་དང༌། སྡང་བ་རྣམས་རྣམ་པར་ཞི་བར་འགྱུར་རོ། །<line/>
ནད་ཀྱིས་ཀྱང་གནོད་པར་མི་འགྱུར་རོ། །རིམས་ཀྱིས་མ་ལགས། དུག་གིས་མ་ལགས། དུག་སྦྱར་མས་མ་ལགས། སྦྱོར་བས་མ་ལགས། མཚོན་གྱིས་མ་ལགས། མེས་མ་ལགས།<line/>
ཆུས་མ་ལགས་ཏེ། ལུས་ལ་སེར་བ་འབབ་པར་མི་འགྱུར་རོ། །དགྲས་འཇིགས་པར་མི་འགྱུར་ཏེ། ཕ་རོལ་གྱི་དཔུང་གི་འཇིགས་པས་མ་ལགས། ཕ་རོལ་གྱི་སྡེའི་འཇིགས་པས་མ་<line/>
ལགས། ཕས་ཀྱི་རྒོལ་བ་དང་མི་མཛའ་བའི་འཇིགས་པས་མ་ལགས། ལྷའི་འཇིགས་པས་མ་ལགས། ཀླུའི་འཇིགས་པས་མ་ལགས་ཏེ། གནོད་སྦྱིན་དང༌། དྲི་ཟ་དང༌། ལྷ་མ་ཡིན་<line/>
དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་དང༌། སྲིན་པོ་དང༌། མཁའ་འགྲོ་མ་དང༌། འདོད་རྒུར་སྒྱུར་བ་དང༌། སྦྱོར་བ་མོའི་འཇིགས་པ་འབྱུང་བར་མི་འགྱུར་<line/>
</page>
<page index="147" id="270A">༄༅། །རོ༑ ༑དཔག་ཚད་གཅིག་གི་ནང་ཚུན་ཆད་གཟུང་བར་མི་ནུས་ཤིང་རྒྱང་རིང་པོར་འབྲོས་པར་འགྱུར་ཏེ། དེ་ལ་བགེགས་བགྱིད་པར་མི་འགྱུར་རོ། །གང་<line/>
དག་མནར་མེད་པར་གནས་པར་འགྱུར་བའི་སེམས་ཅན་ནམ། མཚམས་མེད་པ་ལྔ་བགྱིད་པའམ། འཕགས་པ་ལ་སྐུར་པ་འདེབས་པའམ། དམ་པའི་ཆོས་སྤོང་བའམ།<line/>
བསྐལ་པ་བྱེ་བར་བསགས་པའི་ལས་ཀྱི་སྒྲིབ་པས་ལུས་ཡོངས་སུ་དཀྲིས་པ་གང་ལགས་པ་དེ་ཡང་མཐོང་བའི་ཆོས་ལ་ཐམས་ཅད་ལྷག་མ་མ་ལུས་པར་ཡོངས་སུ་གདུགས་<line/>
པར་འགྱུར་རོ། །ཡོངས་སུ་གྲོལ་བར་འགྱུར་རོ། །གལ་ཏེ་ཚིག་གཞན་མི་སྨྲ་བར་ལན་སྟོང་རྩ་བརྒྱད་བཟླས་བརྗོད་བགྱིད་ཅིང་སྨྱུང་བ་ལན་གཅིག་བགྱིས་ཏེ་བཟླས་བརྗོད་བྱས་<line/>
ན། དེ་བསྐལ་པ་བྱེ་བ་བརྒྱ་སྟོང་དུ་འཁོར་བར་སྐྱེ་བ་ལས་ཕྱིར་ལྡོག་པར་འགྱུར་རོ། །གཟུངས་ཀྱི་བཟླས་བརྗོད་ཀྱིས་ལས་ཀྱི་སྒྲིབ་པ་སྔ་མ་རྣམས་ཀྱང་འབྱང་བར་འགྱུར་<line/>
ཞིང༌། བསྐལ་པ་སྟོང་དུ་བསགས་པའི་སྡིག་པ་རྣམས་ཉམས་པར་འགྱུར་རོ། །འཁོར་བའི་ཉེས་པས་ཕྱིར་ཡང་གོས་པར་མི་འགྱུར་ཏེ། སྡིག་པ་དང་སྒྲིབ་པ་ཐམས་ཅད་<line/>
ཀྱིས་པདྨ་བཞིན་དུ་གོས་པར་མི་འགྱུར་རོ། །མཐོང་བའི་ཆོས་ལ་ས་ལྔ་པ་ཐོབ་པར་འགྱུར་རོ། །བསྟེན་པ་ཙམ་མམ། ཆོ་གའི་བཟླས་བརྗོད་ལ་ངེས་པར་གནས་ན། ཕྱིར་མི་<line/>
</page>
<page index="148" id="270B">ལྡོག་པའི་གནས་འཐོབ་པར་འགྱུར་རོ། །དྲན་པ་ཙམ་གྱིས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་རོ། །ཕ་རོལ་ཏུ་ཕྱིན་པ་བཅུའི་རྗེས་སུ་མཆི་བར་འགྱུར་རོ། །ཉིན་<line/>
གཅིག་བཞིན་དུ་ལན་བརྒྱ་རྩ་བརྒྱད་བཟླས་བརྗོད་བགྱིས་ན། མཐོང་བའི་ཆོས་ལ་ཀུན་ཏུ་བཟང་པོ་ཉིད་འཐོབ་པར་འགྱུར་རོ། །གསང་སྔགས་དང༌། ཆོ་ག་ཞིབ་མོ་དང༌། དཀྱིལ་<line/>
འཁོར་དང༌། ཕྱག་རྒྱ་ཐམས་ཅད་ཀྱི་རྗེས་སུ་ཞུགས་པ་དང༌། དམ་ཚིག་ཐམས་ཅད་ལ་ཞུགས་པར་འགྱུར་རོ། །ཡང་དག་པར་བསྐྱེད་པ་ཐམས་ཅད་ཀྱི་རྗེས་སུ་འབྲང་བར་འགྱུར་རོ། །<line/>
རིག་སྔགས་འཆང་མཐོང་བ་ཙམ་གྱིས་མནར་མེད་པར་གནས་པ་རྣམས་ཀྱི་སྡིག་པ་རྣམ་པར་འཇིག་པར་འགྱུར་རོ། །ཆུང་ངུ་ན་རིག་སྔགས་འཆང་དུར་ཁྲོད་དུ་ཞུགས་ནས་གུམ་<line/>
པའི་རུས་པའམ། གུམ་པའི་ཤའམ། གུམ་པའི་རོ་རུལ་བའམ། ཆུང་ངུ་ན་གུམ་པའི་གོས་བོར་བའམ། རྩིག་པའི་རི་མོ་ལ་རིག་སྔགས་འཆང་དེའི་གྲིབ་མས་ཕོག་པར་གྱུར་ན།<line/>
སེམས་ཅན་གང་གང་གང་གིས་དམྱལ་བར་གཞོལ་བར་གྱུར་པ་དེ་དང་དེ་ནས་མོད་ལ་ཐར་ནས་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་ཏེ། དེ་ལ་ཡིད་གཉིས་སམ་<line/>
སོམ་ཉི་བསྐྱེད་པར་མི་བགྱི་ན། གང་དག་ཆེས་མང་དུ་ལྷག་པར་བགྱིད་པར་འགྱུར་བ་ལྟ་སྨོས་ཀྱང་ཅི་འཚལ། གང་རིགས་ཀྱི་བུ་ཕོའམ། རིགས་ཀྱི་བུ་མོའམ། དགེ་སློང་ཕའམ།<line/>
</page>
<page index="149" id="271A">༄༅། །དགེ་སློང་མའམ། དགེ་བསྙེན་ཕའམ། དགེ་བསྙེན་མ་དད་པའི་རྗེས་སུ་འབྲང་བ་འགའ་ཞིག་གཟུངས་འདི་འཆད་བར་བགྱིད། བརྗོད་པར་བགྱིད། ཀློག་<line/>
པར་བགྱིད། འདོན་པར་བགྱིད། སེམས་པར་བགྱིད། སྒོམ་པར་བགྱིད། མཆོད་པར་བགྱིད། འབྲི་བར་བགྱིད། འབྲིར་འཇུག་པར་བགྱིད་ན། དེ་ངེས་པར་བླ་ན་མེད་པ་ཡང་དག་པར་<line/>
རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་རོ། །མཐོང་བའི་ཆོས་ལ་ཡོན་ཏན་ཆེན་པོ་བརྒྱ་སྟོང་མང་པོ་འཐོབ་པར་འགྱུར་རོ། །འདི་ཉིད་བཅངས་ན། མཐོང་བའི་ཆོས་ལ་དགེ་<line/>
བའི་རྩ་བའི་ཚོགས་ཐམས་ཅད་དང༌། ཕ་རོལ་ཏུ་ཕྱིན་པ་དྲུག་དང་རྗེས་སུ་མཐུན་པའི་དགེ་བའི་རྩ་བ་ཡོངས་སུ་རྫོགས་པར་འགྱུར་རོ། །གཟུངས་འདི་ཉིད་རེ་ཞིག་ཀུན་ཆུབ་པར་བགྱིས་<line/>
ནས་མཁོ་བའི་ཡོ་བྱད་ཐམས་ཅད་ཡོངས་སུ་རྫོགས་པར་འགྱུར་ན། དགོས་པ་མང་པོས་གྲིམ་པར་བགྱིད་པ་ལྟ་སྨོས་ཀྱང་ཅི་འཚལ། དེ་ནས་རིག་སྔགས་འཆང་དོན་ཡོད་ཡིད་བཞིན་<line/>
ནོར་བུའི་ཞགས་པ་བསྒྲུབས་ནས་ཡིད་ལ་བསམ་སྟེ་བསམ་པའི་ལས་ཐམས་ཅད་བགྱིས་ན། ཐམས་ཅད་འགྲུབ་པར་འགྱུར་རོ། །དགོས་པ་དང༌། བགྱི་བ་ཐམས་ཅད་འགྲུབ་པར་<line/>
འགྱུར་རོ། །ཇི་ལྟར་འཕགས་པ་སྤྱན་རས་གཟིགས་དབང་ཕྱུག་མཆོག་སྦྱིན་མངོན་སུམ་དུ་མཐོང་ནས་ལུང་བསྟན་པ་བཞིན་དུ་དོན་ཡོད་པའི་ཡིད་བཞིན་ནོར་བུའི་ཞགས་པ་འདི་<line/>
</page>
<page index="150" id="271B">དེ་བཞིན་དུ་བལྟ་བར་བགྱི་སྟེ། འདི་ལ་ཡིད་གཉིས་མི་བགྱིའོ། །དེ་ནས་རིག་སྔགས་འཆང་གིས་ཞགས་པ་མགྲིན་པར་བཏགས་ལ་ལག་པ་གཡས་པས་ནོར་བུ་བླངས་ཏེ་ལག་པ་གཡོན་<line/>
པས་ལྕགས་ཀྱུ་བླངས་ན། མི་གདའ་བར་གྱུར་ནས་གར་དགའ་བ་དེར་འཇུག་པར་འགྱུར་ཏེ། མཚན་མོ་ཡང་ནོར་བུའི་འོད་ཀྱི་སྣང་བས་ཉིན་པར་ཇི་ལྟ་བ་བཞིན་མཐོང་བར་འགྱུར་རོ། །<line/>
ཐམས་ཅད་དུ་ལྷའི་གནས་སུ་འཇུག་པ་དང༌། ཀླུ་དང༌། གནོད་སྦྱིན་དང༌། སྲིན་པོ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅིའི་གནས་དང༌། ལྟོ་འཕྱེ་ཆེན་པོའི་གནས་དང༌།<line/>
རི་སུལ་གྱི་ཕུག་དང༌། རི་དང༌། ནགས་ཚལ་དང༌། ཐང་གི་སྒོ་རྣམས་འབྱེ་བར་འགྱུར་ཞིང༌། ཐམས་ཅད་དུ་མི་མངོན་པར་ཞུགས་ནས་སླར་ལྡོག་པར་འགྱུར་ཞིང་ཅི་འཚལ་བ་དེ་བགྱིད་<line/>
པར་འགྱུར་རོ། །མི་རྣམས་ཀྱི་ནང་དུ་ལྷའི་ཚེ་ལོ་བརྒྱར་འཚོ་བར་འགྱུར་རོ། །ཉོན་མོངས་པ་དང༌། ཉེ་བའི་སྐྱོན་ཐམས་ཅད་སྤངས་པར་འགྱུར་རོ། །འོན་ཏེ་རིག་སྔགས་འཆང་གིས་གྲུབ་<line/>
པའི་དོན་ལ་བརྟག་པར་འཚལ་ན། ཟླ་བ་ཡར་གྱི་ངོའི་ཚེས་བརྒྱད་དམ་བཅུ་བཞི་ལ་ལེགས་པར་ཁྲུས་བགྱིའོ། །གཙང་མས་གོས་གཙང་མ་བགོ་བར་བགྱིའོ། །གཙང་མའི་གནས་སམ་<line/>
ཕྱོགས་སུ་བའི་ལྕི་བ་སྟེ། བའི་རྣམ་ལྔས་ཡོངས་སུ་སྦྱར་བར་བགྱིའོ། །གནས་དེའི་ནང་ལོགས་ཀྱི་དབུས་སུ་དྲིའི་དཀྱིལ་འཁོར་བགྱིའོ། །མེ་ཏོག་སིལ་མ་བཀྲམ་ཞིང་བུམ་པ་གང་<line/>
</page>
<page index="151" id="272A">༄༅། །བས་བརྒྱན་ཅིང་སྤོས་སྣ་ཚོགས་ཀྱིས་བསྒོས་པའི་བདུག་པ་གཞག་པར་བགྱིའོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་གི་མདུན་དུ་སྟན་<line/>
བཟང་པོ་བཤམས་ཏེ་ཤིན་ཏུ་མཉམ་པར་བཞག་པས་ཞགས་པ་སྦྲུལ་འཁྱིལ་བའི་ཚུལ་དུ་ཟླུམ་པོ་བསྐྱིལ་ནས་གཞག་པར་བགྱིའོ། །དབུས་སུ་ནོར་བུ་གཞག་པར་བགྱིའོ། །དེ་<line/>
ནས་རིག་སྔགས་འཆང་གིས་མཆོད་པར་བགྱིའོ། །དོན་ཡོད་རྒྱལ་པོའི་སྙིང་པོ་ལན་ཉི་ཤུ་རྩ་གཅིག་བཟླས་བརྗོད་བགྱིས་ནས་ཁྲོ་བོའི་རྒྱལ་པོ་ལན་ཉི་ཤུ་རྩ་གཅིག་བཟླས་བརྗོད་བགྱིའོ། །<line/>
དེ་ནས་དོན་ཡོད་ཡིད་བཞིན་ནོར་བུའི་སྙིང་པོ་ལན་བརྒྱ་རྩ་བརྒྱད་བཟླས་ནས་དེའི་འོག་ཏུ་ཙནྡན་དང༌། ཨ་ག་རུ་དང༌། དུ་རུ་ཀའི་བདུག་པ་དབུལ་ཞིང་ནོར་བུ་ལ་བརྟག་པར་བགྱི་<line/>
སྟེ། ཞགས་པ་དང༌། དེ་ཐམས་ཅད་ནོར་བུའི་ནང་ནས་གདའ་བར་འགྱུར་རོ། །དེ་བཞིན་གཤེགས་པ་གདའ་བའམ། བྱང་ཆུབ་སེམས་དཔའ་གདའ་བའམ། ལྷ་གདའ་བའམ།<line/>
ཀླུ་གདའ་བའམ། གནོད་སྦྱིན་དང༌། སྲིན་པོ་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་གདའ་བའམ། འབྱུང་པོ་དང༌། ལྟོ་འཕྱེ་ཆེན་པོ་གདའ་བའམ།<line/>
གཡུལ་འགྱེད་པ་གདའ་བའམ། ཚེ་རིང་བ་གདའ་བའམ། ཚེ་ཉམས་པ་གདའ་བའམ། ཚེས་འཕོས་པ་གདའ་བའམ། རྒྱལ་སྲིད་གདའ་བའམ། གྲོང་ཐོབ་པའམ། ཡུལ་ཐོབ་བའམ།<line/>
</page>
<page index="152" id="272B">གྲོང་ཁྱེར་ཐོབ་པའམ། དབྱིག་དང༌། གསེར་དང༌། ནོར་བུ་དང༌། མུ་ཏིག་དང༌། བཻ་ཌཱུཪྻ་དང༌། ཤངྐ་ཤི་ལ་དང༌། བྱི་རུ་དང༌། ས་ལེ་སྦྲམ་དང༌། དངུལ་དང༌། གོས་དང༌། ལྷབ་ལྷུབ་དང༌།<line/>
རྒྱན་གདའ་བའམ། ནོར་བསྒྱུར་བ་སྨྲ་བ་དང༌། མིག་འཕྲུལ་སྨྲ་བའམ། ཞིང་སྨྲ་བའམ། གཏེར་སྨྲ་བའམ། འབྲུ་སྨྲ་བའམ། བུད་མེད་འཕྲོག་པའམ། ལས་སྒྲུབ་པའམ། གསང་སྔགས་<line/>
སྒྲུབ་པའམ། དབང་དུ་བགྱི་བའམ། ངོ་མཚར་བ་དེ་དག་ཐམས་ཅད་ནོར་བུའི་ནང་ན་གདའ་བར་འགྱུར་ཞིང༌། དགེ་བའམ་མི་དགེ་བ་དེ་དག་ཐམས་ཅད་ཀྱང་གདའ་བར་འགྱུར་རོ། །ལོའམ།<line/>
ལོ་ཕྱེད་དམ། གནོད་པའམ། འཚེ་བའམ། ཡམས་སམ། མི་ངས་སམ། མི་ངས་ཆེན་པོའམ། ཕྱུགས་ངས་སམ། གོར་རམ། རྟ་ནད་དམ། གླང་པོ་ཆེའི་ནད་དམ། རང་གི་དཔུང་དམ།<line/>
གཞན་གྱི་དཔུང་གི་འཇིགས་པ་དང༌། སྐྲག་པ་ཆེན་པོ་དེ་དག་ཐམས་ཅད་མེ་ལོང་གི་དཀྱིལ་འཁོར་ལ་ཇི་ལྟར་བ་དེ་བཞིན་དུ་གདའ་བར་འགྱུར་ལགས་སོ། །གང་བསམ་ཞིང་གང་<line/>
གཉེར་བ་འགྲུབ་པའམ། མི་འགྲུབ་པའམ། དགེ་བའམ། མི་དགེ་བ་ཐམས་ཅད་གདའ་བར་འགྱུར་ཏེ། དེ་ལ་ཐེ་ཚོམ་དང༌། ཡིད་གཉིས་དང༌། སོམ་ཉི་མི་བགྱི་སྟེ། དངོས་པོ་དོན་<line/>
ཡོད་གཞན་དུ་མི་འགྱུར་རོ། །ཆར་མི་འབབ་པའི་དུས་སུ་ཀླུའི་གནས་སུ་ནོར་བུ་བཞག་ན། ཇི་ཙམ་འཚལ་བར་ཆར་གྱི་རྒྱུན་འབབ་པར་འགྱུར་རོ། །ཧ་ཅང་ཆར་ཆེས་ན། ནམ་<line/>
</page>
<page index="153" id="273A">༄༅། །མཁའ་ལ་ནོར་བུ་བསྟན་ན་ཆར་ཆེན་པོ་འཆད་པར་འགྱུར་རོ། །ཉི་མ་འཆར་ཀར་ཉི་མ་ལ་བསྟན་ན། ཉི་མ་བབས་ནས་མཆོག་ཐམས་ཅད་སྩོལ་བར་<line/>
འགྱུར་རོ། །ཟླ་བ་ཚེས་པ་ལ་བསྟན་ན། ཟླ་བ་བབས་ནས་འདོད་རྒུ་ཐམས་ཅད་ཀྱི་མཆོག་སྩོལ་བར་བགྱིད་དོ། །ཆུ་ཀླུང་ཆེན་པོར་བསྟན་ན། རིན་པོ་ཆེ་རྣམས་འབྱུང་བར་<line/>
འགྱུར་རོ། །ནགས་ཁུང་དུ་བསྟན་ན། སྨན་གྱི་རྫས་ཐམས་ཅད་རང་གི་གཟུགས་ཀྱིས་མདུན་ན་མཆིས་ནས་གང་གཉེར་བ་དེ་ལེན་པར་འགྱུར་རོ། །རི་ཕུག་ཏུ་བསྟན་ན། སྨན་<line/>
ཐམས་ཅད་འབབ་པར་འགྱུར་ཏེ། ཅི་འཚལ་བ་དེ་བླང་བར་བགྱིའོ། །འབྲུའི་ཕུང་པོ་ལ་བསྟན་ན། འབྲུ་ཐམས་ཅད་འདུ་བར་འགྱུར་ཏེ། གང་དུ་འཚལ་བ་དེར་འབྱུང་བར་འགྱུར་<line/>
རོ༑ ༑མ་མོའི་གནས་སམ་ནག་པོ་ཆེན་པོ་ལ་བསྟན་ཏེ་སྤྱི་བོའི་གཙུག་ཏུ་བཞག་ན། ནག་པོ་ཆེན་པོ་མ་མོའི་ཚོགས་ཀྱི་འཁོར་དང་བཅས་པ་རང་གི་གཟུགས་ཀྱིས་མདུན་ན་<line/>
མཆིས་ནས་དབང་དུ་འགྱུར་ཞིང་དགོས་པ་དང༌། ལས་ཐམས་ཅད་བགྱིད་པར་འགྱུར་རོ། །རྒྱལ་པོའི་མངོན་སུམ་དུ་བསྟན་ན། ཡན་ལག་བཞིའི་དཔུང་དང་བཅས་པ། བློན་པོའི་<line/>
ཚོགས་དང་བཅས་པ། བཙུན་མོའི་འཁོར་དང་བཅས་པ། དབྱིག་དང༌། གསེར་དང༌། ནོར་བུ་དང༌། མུ་ཏིག་དང༌། བཻ་ཌཱུཪྻ་དང༌། ཤངྐ་ཤི་ལ་དང༌། བྱི་རུ་དང༌། ས་ལེ་སྦྲམ་དང༌།<line/>
</page>
<page index="154" id="273B">དངུལ་དང༌། གོས་དང༌། རྒྱན་དང༌། ལྷབ་ལྷུབ་དང༌། རྒྱན་འཕྱང་དང༌། ཁང་པ་དང༌། ངོ་མཚར་དུ་བཅས་པ་དབང་དུ་གྱུར་ནས་ཇི་སྲིད་འཚོའི་བར་དུ་བསྙེན་བཀུར་བགྱིད་པར་<line/>
འགྱུར་རོ། །སྐྱེ་བོའི་ཚོགས་ཆེན་པོའི་ནང་དུ་ཞགས་པ་འཕངས་ཏེ་དོན་ཡོད་པའི་ཡིད་བཞིན་གྱི་ནོར་བུའི་གཟུངས་བཟླས་ན། ཇི་ལྟར་འཚལ་བ་ཡིད་ལ་བསམ་པ་བཞིན་མེ་ཏོག་དང༌།<line/>
འབྲས་བུ་དང༌། གཞལ་མེད་ཁང་གི་ཆར་འབབ་པར་འགྱུར་རོ། །རྒྱལ་མཚན་བསྒྲེངས་པའི་རྩེ་མོར་བཞག་སྟེ་རྒྱལ་རིགས་སྤྱི་བོར་དབང་བསྐུར་བ་ཁྱིམ་གྱི་སྟང་ངམ་ཁྱམས་སུ་བཞག་<line/>
ལ༑ འཕགས་པའི་ལམ་ཡན་ལག་བརྒྱད་ཀྱི་བསྙེན་གནས་ཀྱིས་སེམས་ཅན་ཐམས་ཅད་ལ་མཆོག་ཏུ་བརྩེ་བར་བགྱིའོ། །དོན་ཡོད་རྒྱལ་པོའི་སྙིང་པོ་ལན་ཉི་ཤུ་རྩ་གཅིག་བཟླས་བརྗོད་<line/>
བགྱིས་ནས་ཁྲོ་བོའི་རྒྱལ་པོ་ལན་ཉི་ཤུ་རྩ་གཅིག་བཟླ་བར་བགྱིའོ། །དེ་ནས་དོན་ཡོད་ཡིད་བཞིན་ནོར་བུའི་གཟུངས་ལན་བརྒྱ་རྩ་བརྒྱད་གསང་བསྟོད་དེ་བཟླས་བརྗོད་བགྱིའོ། །ལན་བརྒྱ་<line/>
རྩ་བརྒྱད་ཚང་ནས་ཇི་ལྟར་ཡིད་ལ་བསམ་པ་བཞིན་དུ་ཆར་འབབ་པར་འགྱུར་རོ། །ནོར་བུ་དང༌། འབྲུ་དང༌། གོས་དང༌། ལྷབ་ལྷུབ་ལ་སོགས་པ་མེ་ཏོག་དང༌། འབྲས་བུའི་ཆར་འབབ་<line/>
པར་འགྱུར་རོ། །འཐབ་པ་དང༌། འཐབ་མོ་དང༌། རྩོད་པ་དང༌། འགྱེད་པ་དང༌། མུ་གེའི་དགོན་པའི་འཇིགས་པ་དང༌། ཡམས་དང༌། གནོད་པ་དེ་དག་ཐམས་ཅད་འཕགས་པ་སྤྱན་<line/>
</page>
<page index="155" id="274A">༄༅། །རས་གཟིགས་དབང་ཕྱུག་གི་མཐུས་བས་པར་འགྱུར་རོ། །ཐམས་ཅད་རབ་ཏུ་ཞི་བར་འགྱུར་རོ། །སེམས་ཅན་ཐམས་ཅད་ལ་མི་འཇིགས་པ་སྩོལ་བར་འགྱུར་<line/>
རོ༑ ༑འཇིགས་པ་དང་ཤ་འཁོན་ཐམས་ཅད་ལས་ཐར་པར་འགྱུར་རོ། །གདུག་པ་ནས་གཅན་གཟན་ཁྲོ་བོ་ཐམས་ཅད་ཀྱི་བར་དུ་ཡང་བྱམས་པ་ལ་གནས་པར་འགྱུར་རོ། །སེམས་<line/>
ཅན་ཐམས་ཅད་མཐུན་པར་བགྱིད་པར་འགྱུར་རོ། །ཡིད་ཀྱི་བརྣག་པ་ཐམས་ཅད་ཡོངས་སུ་རྫོགས་པར་འགྱུར་རོ། །དོན་ཡོད་ཡིད་བཞིན་ཀྱི་ནོར་བུའི་ཞགས་པ་ཆེན་པོ་སྒྲུབ་པའི་ཆོ་<line/>
གའོ།། །།དེ་ནས་རིག་སྔགས་འཆང་རལ་གྲི་དང་ཞགས་པ་སྒྲུབ་པར་འཚལ་ན། རིག་སྔགས་འཆང་གིས་ལྕགས་ཆེན་པོ་ལས་རལ་གྲི་སོར་བཅུ་དྲུག་གི་ཚད་དུ་བགྱིས་ལ།<line/>
ལག་ཟུངས་ཀྱི་ངོས་དངུལ་ལས་བགྱིས་ཏེ་གསེར་གྱིས་འབར་བར་བྲིའོ། །ཤིང་ཤུན་གྱི་སྐུད་པ་དང༌། ཨ་རྒའི་སྐུད་པ་དང༌། ཁ་ཆེ་དར་གྱི་སྐུད་པ་ལྷན་ཅིག་ཏུ་ཁྲུ་བཅུ་དྲུག་བྱུང་བ་ཤིན་<line/>
ཏུ་ཚད་ལ་བབ་པར་བ་ཀུམ་པ། སྒྲུབ་པའི་དགོས་པ་ཡོངས་སུ་རྫོགས་པ་ལ་སུམ་སྒྲིལ་དུ་བཀལ་བར་བགྱིའོ། །དེ་ནས་རིག་སྔགས་འཆང་གིས་ལེགས་པར་ཁྲུས་བགྱིས་ཏེ་གཙང་མས་<line/>
གོས་གཙང་མ་བགོས་ཏེ་ཞགས་པ་དང༌། རལ་གྲི་མནན་ལ་ལག་པ་གཡས་པས་དཀྱིལ་འཁོར་ལ་བཞག་སྟེ་གཟུང་བར་བགྱིའོ། །ཁྲོས་པའི་གཉེར་གྱི་བཞིན་གྱིས་སྐྱིལ་མོ་ཀྲུང་<line/>
</page>
<page index="156" id="274B">བཅས་ཏེ་མཆིས་ནས་འཕགས་པ་སྤྱན་རས་གཟིགས་དབང་ཕྱུག་གི་རི་མོའི་གཟུགས་ཀྱི་མདུན་དུ་ཁྲོ་བོའི་རྒྱལ་པོ་ལན་སྟོང་རྩ་བརྒྱད་པ་བཟླ་བར་བགྱིའོ། །བཟླས་བརྗོད་ལན་སྟོང་རྩ་བརྒྱད་<line/>
ཚར་ནས་རལ་གྲི་འབར་བར་གྱུར་ནས་རིག་སྔགས་འཆང་ནམ་མཁའ་ལ་འཕུར་བར་འགྱུར་ཞིང༌། རལ་གྲི་གྲུབ་པའི་རིག་སྔགས་འཆང་ཐམས་ཅད་ཀྱི་གཙོ་བོ་འཁོར་ལོས་བསྒྱུར་བར་<line/>
འགྱུར་རོ། །གཞན་གྱི་མཐུས་ཟིལ་གྱིས་ནོན་པར་མི་འགྱུར་རོ། །ལོ་ཁྲི་བརྒྱ་སྟོང་དུ་འཚོ་བར་འགྱུར་རོ། །འོན་ཏེ་ལག་པ་གཡོན་པས་ཞགས་པ་བཟུང་ལ་གཡས་པས་རལ་གྲི་བཟུང་སྟེ་ཁྲོས་<line/>
པས་ཧཱུཾ་ཞེས་བགྱི་བས་མནན་ན། མི་གདའ་བར་གྱུར་ནས་མི་གདའ་བ་དང༌། ཞགས་པ་དང༌། རལ་གྲི་གྲུབ་པའི་རིག་སྔགས་འཆང་ཐམས་ཅད་ཀྱི་གཙོ་བོ་རྒྱལ་པོ་འཁོར་ལོས་བསྒྱུར་བར་<line/>
འགྱུར་རོ། །ཚེ་ལོ་ཁྲི་ཐུབ་པར་འགྱུར་རོ། །འོན་ཏེ་རིག་སྔགས་འཆང་ཁྲོས་པས་རལ་གྲི་བསྐོར་ན། བགེགས་དང༌། ལོག་འདྲེན་དང༌། གནོད་སྦྱིན་དང༌། སྲིན་པོ་གདུག་པ་ཐམས་ཅ་དང༌།<line/>
འབྱུང་པོ་ཐམས་ཅད་ཀྱི་རིག་སྔགས་བཅད་པར་འགྱུར་རོ། །གཡུལ་གྱི་དབུས་སུ་ལན་གཅིག་བསྐོར་ན། གཡུལ་འགྱེད་པའི་མཚོན་ཆ་ཐམས་ཅད་གཏུབས་པར་འགྱུར། །རེངས་པར་བགྱིས་<line/>
པར་འགྱུར་ཏེ། ཐམས་ཅད་ཕྱོགས་བཅུར་འབྱེར་བར་འགྱུར་རོ། །དུར་ཁྲོད་ཀྱི་ནང་དུ་བསྐོར་ན། དུར་ཁྲོད་ན་གནས་པའི་གདུག་པ་རྒྱུ་བ་ཐམས་ཅད་ཀྱི་རིག་སྔགས་གཏུབས་པར་འགྱུར་ཞིང༌།<line/>
</page>
<page index="157" id="275A">༄༅། །གནས་ཐམས་ཅད་སྟོངས་པར་འགྱུར་རོ། །ཕུག་གི་སྒོར་བསྐོར་ན། འཁྲུལ་འཁོར་དང༌། སྒོ་གླེགས་ཐམས་ཅད་གཏུབས་པར་འགྱུར་རོ། །སྒོ་དང༌། གཏན་པ་<line/>
ཐམས་ཅད་གཏུབས་པར་འགྱུར་རོ། །གདུག་པའི་མི་མ་ཡིན་པ་བར་ཆད་བགྱིད་པ་ཐམས་ཅད་བཅོམ་པར་འགྱུར་རོ། །ཐལ་བར་བརླག་པར་འགྱུར་རོ། །གཞན་ཡང་དགོས་པ་ཐམས་ཅད་<line/>
ཇི་ལྟར་འཚལ་བ་བཞིན་དུ་བགྱིད་པར་འགྱུར་རོ། །རལ་གྲི་སྒྲུབ་པའི་ཆོ་གའོ།། །།དེ་ནས་རིག་སྔགས་འཆང་སྦྲུལ་གྱི་ཞགས་པ་སྒྲུབ་པར་འཚལ་ན། རིག་སྔགས་འཆང་དེས་སྐུད་པ་<line/>
ལྔ་ལས་བསྒྲུབས་ཏེ་ཚོན་རྩིས་ཁ་བསྒྱུར་བའི་སྐུད་པ་ཚད་བཞིན་དུ་གཏུབས་ལ་བསྒྲུབ་པར་ཤིན་ཏུ་འོས་པ་ལས་བསྒྲུབ་པར་བགྱིའོ། །དེ་ནས་ཟས་བཟང་པོའི་ཕྱེ་མ་དང༌། མ་དྷུའི་མེ་<line/>
ཏོག་དང༌། ར་སའི་མེ་ཏོག་དང༌། ལྡོང་རོས་དང༌། པདྨ་གེ་སར་དང༌། ནཱ་ག་པུས་པ་དང༌། ཤིང་ཨརྒའི་འོ་མ་ལྷན་ཅིག་ཏུ་སྦྱར་བ་དེར་བཙག་བསལ་ཏེ་དུས་གཅིག་ཏུ་ལྷན་ཅིག་མཉམ་<line/>
དུ་བཏགས་ཤིང༌། སྤྱི་བོར་ལེགས་པར་སྦྲུས་ཏེ། དེ་ལ་དོན་ཡོད་རྒྱལ་པོ་ལན་སྟོང་རྩ་བརྒྱད་བཟླས་བརྗོད་བགྱིས་ནས་སྦྲུལ་འཁྱིལ་བ་མགོ་གསུམ་གྱི་གདེངས་ཀ་ནས་ཡོངས་སུ་<line/>
འཁྱིལ་བ་གསེར་གྱིས་གཡོགས་པ་ལེགས་པར་སྦྲེལ་བ་ནི། ཞགས་པའི་མཆོག་ལགས་སོ། །རིག་སྔགས་འཆང་གི་ལེགས་པར་ཁྲུས་བགྱིས་ལ། གཙང་མས་གོས་གཙང་མ་<line/>
</page>
<page index="158" id="275B">འགོས་ནས་པའི་ལྕི་བའི་དཀྱིལ་འཁོར་གྲུ་བཞི་ཚད་བཞིན་བགྱིས་ཏེ་དྲིས་མཆོད་པར་བགྱིའོ། །མེ་ཏོག་གི་སིལ་མ་དང༌། བུམ་པ་གང་བས་བརྒྱན་པར་བགྱིའོ། །བ་དན་གྱིས་ཀུན་ནས་བརྒྱན་<line/>
པར་བགྱིའོ། །དཀྱིལ་འཁོར་གྱི་དབུས་ཀྱི་གནས་སུ་སྟན་བཟང་པོ་བཤམས་ཏེ་དེའི་སྟེང་དུ་ཀླུའི་ཞགས་པ་བསྐྱིལ་ནས་ཞགས་པར་བགྱིའོ། །སྦྲུལ་གྱི་མགོའི་གདེངས་ཀ་དབུས་མ་ནི། ཁ་ཤར་<line/>
ཕྱོགས་སུ་སྟོན་ནོ། །དཀར་གསུམ་གྱིས་གཏོར་མ་གཞག་པར་བགྱིའོ། །མཆོད་ཡོན་ཞགས་བསིལ་དཀར་པོའི་སྣོད་དང༌། བདུག་པ་རྣམ་པ་གསུམ་པོ་ཙནྡན་དང༌། ཨ་ག་རུ་དང༌། དུ་རུ་<line/>
ཀ་རྣམས་བསྲེག་གོ །འབྲས་ཡོས་དང༌། ཡུངས་ཀར་བཀྲམ་པའི་དཀྱིལ་འཁོར་བགྱིས་ལ་འཕགས་པ་སྤྱན་རས་གཟིགས་དབང་ཕྱུག་མངོན་སུམ་དུ་བཞག་ལ་མཆོད་པ་རྒྱ་ཆེན་པོ་བགྱིས་ཏེ་<line/>
རིག་སྔགས་འཆང་གིས་སྐྱིལ་མོ་ཀྲུང་བཅས་ཏེ་མཆིས་ནས་བཟླས་བརྗོད་མང་དུ་བགྱིའོ། །ཐོག་མར་དོན་ཡོད་ཞགས་པའི་སྙིང་པོ་ལན་སྟོང་རྩ་བརྒྱད་བཟླས་བརྗོད་བགྱིས་ནས་ཚང་བ་<line/>
དང༌། ཁྲོ་བོའི་རྒྱལ་པོ་ལན་སྟོང་རྩ་བརྒྱད་བཟླས་པའི་ཡུངས་ཀར་རེ་རེ་ནས་སྦྲུལ་གྱི་མགོ་ལ་གཏོར་བར་བགྱིའོ། །སྒྲུབ་པ་ཐམས་ཅད་ཚང་ནས་ནི། །རྒྱུན་དུ་སྦྲུལ་ནི་འབར་བར་འགྱུར། །<line/>
སྟན་ལས་ཞགས་པ་གཡོ་བ་ནི། །སོར་བཞི་ཙམ་གྱི་ཚད་ཙམ་དུ། །སྟན་ལས་གྱེན་དུ་འཕར་བར་འགྱུར། །དེ་ནས་རིག་སྔགས་འཆང་གིས་བཟུང་ནས་མི་གདའ་བར་གྱུར་ནས་<line/>
</page>
<page index="159" id="276A">༄༅། །ཀླུའི་གནས་སུ་མཆིས་ཏེ། ཀླུའི་མཚོར་མཆིས་ན་ཀླུའི་གནས་ཀྱི་སྒོ་རྣམས་འབྱེ་བར་འགྱུར་རོ། །རིག་སྔགས་འཆང་གིས་ཞུགས་ཏེ་དོན་ཡོད་རྒྱལ་པོ་བཟླས་<line/>
ནས་སྦྲུལ་གྱི་ཞགས་པ་ལན་གསུམ་དུ་བསྐོར་བར་བགྱིའོ། །དེ་ནས་ཀླུའི་རྒྱལ་པོ་བཙུན་མོའི་འཁོར་དང་བཅས་པ་མཆིས་ནས་རིག་སྔགས་འཆང་ལ་མངོན་སུམ་དུ་སྨྲ་བས་<line/>
རིག་སྔགས་འཆང་ཞུགས་ཤིག་ཅེས་སྨྲ་བར་འགྱུར་རོ། །དེ་ནས་རིག་སྔགས་འཆང་གིས་སྦྲུལ་གྱི་ཞགས་པ་བཟུང་སྟེ་བསྐོར་ནས་འཇུག་པར་བགྱིའོ། །དེས་ན་རིག་སྔགས་<line/>
འཆང་གིས་ཀླུའི་སྐྱོན་དེ་མི་མཐོང་ཞིང་ནུབ་པར་འགྱུར་རོ། །འཁྲུལ་འཁོར་དང༌། སྒོ་གླེགས་དང༌། གཏན་པ་ཐམས་ཅད་གཏུབས་ཤིང་བཅད་པར་འགྱུར་རོ། །ཞུགས་པ་ཙམ་<line/>
གྱི་མོད་ལ་ཀླུའི་བུ་མོ་གཟུགས་བཟང་མོ། མཛེས་མ། རྒྱན་ཐམས་ཅད་ཀྱིས་བརྒྱན་ཅིང་ཀླུབས་མ་མཛེས་མ་མཆིས་ནས་རིན་པོ་ཆེའི་ཕྲེང་བ་ཐོགས་ཏེ་རིག་སྔགས་འཆང་ལ་<line/>
དབུལ་བར་བགྱིད་དོ། །རིག་སྔགས་འཆང་གིས་བླངས་ནས་སྤྱི་བོ་ལ་བཞག་སྟེ་བཞག་པ་ཙམ་གྱི་མོད་ལ་ཀླུའི་བུ་མོ་ནམ་མཁའ་ལ་འཕུར་ནས་ནུ་མ་གཉིས་ནས་འོ་མ་ཟགས་<line/>
པ་དང༌། རིག་སྔགས་འཆང་གིས་ཟེད་ནས་བཏུང་བར་བགྱི་སྟེ། ཚེ་ཉི་ཁྲི་ཐུབ་པར་འགྱུར་རོ། །སྐྲ་ཅུང་ཟད་འཁྱིལ་བར་ཡང་འགྱུར་རོ། །ཀླུའི་རྒྱལ་པོ་ཞེས་བགྱི་བ་ཐམས་ཅད་ཀྱི་<line/>
</page>
<page index="160" id="276B">བདག་པོ་འཁོར་ལོས་བསྒྱུར་བར་འགྱུར་རོ། །མཐུ་དང༌། བརྩོན་འགྲུས་ཆེན་པོས་ཕ་རོལ་གནོན་པར་འགྱུར་རོ། །དེ་ནས་རིག་སྔགས་འཆང་གིས་སྦྲུལ་གྱི་ཞགས་པ་བཞག་ལ་དོན་ཡོད་<line/>
རྒྱལ་པོའི་སྙིང་པོ་ཤིང་ཀཱ་ར་བཱི་རའི་ལྕུག་མ་ལ་བཟླས་ནས་བྱ་བ་པར་བགྱི་སྟེ། གང་དང་གང་གི་མིང་ནས་དྲངས་ཤིང་ཡིད་ལ་བསམ་པས་མོད་ལ་ཐམས་ཅད་འགྲུབ་པར་འགྱུར་རོ། །ཆར་མི་<line/>
འབབ་པའི་དུས་སུ་སྦྲུལ་གྱི་ཞགས་པ་གནས་མཐོན་པོར་བསྐོར་བར་བགྱི་སྟེ། ལན་གཅིག་བསྐོར་བ་ཙམ་གྱིས་ཆར་གྱི་རྒྱུན་ཆེན་པོ་འབབ་པར་འགྱུར་རོ། །ཆར་ཧ་ཅང་ཆེ་བའི་དུས་སུ་སྦྲུལ་<line/>
གྱི་ཞགས་པ་གནས་མཐོན་པོར་བཞག་ན། ཆར་ཧ་ཅང་ཆེ་བ་ལས་འཆད་པར་འགྱུར་རོ། །གྲང་བའི་རླུང་ངམ་སེར་བ་འབབ་པའི་དུས་སུ་ནང་བར་སྔར་ཀླུའི་ཞགས་པ་ཕྱོགས་བཞིར་<line/>
བསྐོར་ན། དཔག་ཚད་བརྒྱ་ཁོར་ཁོར་ཡུག་ཏུ་སེར་བ་འབབ་པར་མི་འགྱུར་རོ། །གྲང་བའི་རླུང་དང༌། སེར་དྲག་ཐམས་ཅད་བཅིངས་པར་འགྱུར་རོ། །ལོ་ཁྱུད་འཁོར་ཚང་བར་མཚམས་<line/>
ཆེན་པོ་བཅིངས་པར་འགྱུར་རོ། །ཉིན་གཅིག་བཞིན་དོན་ཡོང་རྒྱལ་པོའི་སྙིང་པོ་ལན་ཉི་ཤུ་རྩ་གཅིག་བཟླས་བརྗོད་བགྱིས་ནས་ཞགས་པ་ལག་པ་གཡས་པས་བསྡོགས་ལ། ལག་<line/>
པ་གཡོན་པས་བསྐྲད་པ་བགྱིད་ན། ཉིན་གཅིག་བཞིན་ལྷའི་ཞལ་ཟས་དང༌། བཏུང་བ་འདོད་རྒུ་ཐམས་ཅད་ཀླུའི་གནས་ནས་བྱུང་ནས་སྐྱེ་བོ་སྟོང་སྟོང་འཚལ་མ་སྩོལ་བར་འགྱུར་<line/>
</page>
<page index="161" id="277A">༄༅། །རོ༑ ༑དེའི་དུག་ཐམས་ཅད་མཐོང་བ་ཙམ་གྱིས་དུག་མ་ལགས་པར་འགྱུར་རོ། །སྦྲུལ་གྱི་ཞགས་པ་ལག་པ་གཡས་པས་བཟུང་ལ་ལག་པ་གཡོན་པས་ཀླུ་བཟུང་<line/>
ནས་དཔྱིད་དམ། སྟོན་ཀའམ། སྤྲིན་ཆགས་པའི་དུས་སུ་ཞགས་པ་བསྐོར་ལ་ཁྲོ་བོའི་རྒྱལ་པོ་བཟླས་བརྗོད་བགྱིས་ཏེ་ནམ་མཁའ་ལ་འཕངས་ན། མེ་ཏོག་དང༌། འབྲས་བུ་དང༌། ལོ་ཏོག་<line/>
གང་ཡང་རུང་བ་བཟང་པོ་ཤིན་ཏུ་སྨིན་པ་དང༌། ཁ་ཟས་ཤིན་ཏུ་བཟང་པོ་ཐམས་ཅད་ནམ་མཁའི་ངོས་ལས་ས་ལ་འབབ་པར་འགྱུར་རོ། །གལ་ཏེ་ལན་ཉི་ཤུ་རྩ་གཅིག་བསྐོར་ལ་ཁྲོ་བོའི་<line/>
རྒྱལ་པོ་བཟླས་བརྗོད་བགྱིས་ན། ཀླུའི་གཞལ་མེད་ཁང་དང༌། གོས་དང༌། ལྷབ་ལྷུ་བ་དང༌། རྒྱན་འཕྱང་དང༌། རྒྱན་ཐམས་ཅད་ས་ལ་འབབ་པར་འགྱུར་རོ། །གལ་ཏེ་རིག་སྔགས་<line/>
འཆང་གིས་ལན་ཉི་ཤུ་རྩ་གཅིག་ལས་ལྷག་པར་བསྐོར་ཅིང་ཁྲོ་བོའི་རྒྱལ་པོ་བཟླས་བརྗོད་བགྱིས་ན། དེའི་ཚེ་ཀླུ་འཁོར་དང་བཅས་པ་གཞལ་མེད་ཁང་དང་བཅས་པར་སའི་<line/>
སྟེང་དུ་ལྟུང་བར་འགྱུར་རོ། །གལ་ཏེ་རིག་སྔགས་འཆང་གིས་རྒྱལ་པོ་བཙུན་མོའི་འཁོར་དང་བཅས་པ་དབང་དུ་བགྱི་བར་འཚལ་ན། ཞགས་པ་བཞག་ལ་ཡུངས་ཀར་ལ་དོན་<line/>
ཡོད་རྒྱལ་པོ་སྟོང་རྩ་བརྒྱད་བཟླས་བརྗོད་བགྱིས་ནས་བསྣུན་ལ། དེ་ནས་སྦྲུལ་གྱི་ཞགས་པ་བླངས་ཏེ་རྒྱལ་པོའི་ཁྱིམ་གྱི་ཕྱོགས་གང་ལགས་པ་དེར་ལྷག་པར་ཞགས་པ་བསྐོར་<line/>
</page>
<page index="162" id="277B">ན༑ རྒྱལ་པོའི་བཙུན་མོའི་འཁོར་དང་བཅས་པ་དབང་དུ་གྱུར་ནས་ཇི་སྲིད་འཚོའི་བར་དུ་མཆོས་པར་འགྱུར་རོ། །གཡུལ་འགྱེད་པ་ན་ཁྲོ་བོའི་རྒྱལ་པོ་བཟླས་བརྗོད་བགྱིས་ནས་ཞགས་པ་གཡུལ་<line/>
གྱི་དབུས་སུ་འཕངས་ན། སྦྲུལ་གདུག་པ་མིག་བགྲད་པ། ལྕེ་བསྒྱུར་བ། མིག་མེ་མདག་ལྟར་དམར་པ་འབྱུང་བར་འགྱུར་ཏེ། མཐོང་བ་ཙམ་གྱི་མོད་ལ་དཔུང་གི་ཚོགས་ཡན་ལག་བཞི་<line/>
པ་ཕྱོགས་བཅུར་འབྱེར་བར་འགྱུར་རོ། །གཞན་ཡང་ཇི་ལྟ་ཇི་ལྟར་ཡིད་ལ་བསམ་པའི་དོན་དེ་ལྟ་དེ་ལྟ་བུར་ཐམས་ཅད་སྒྲུབ་པར་བྱེད་པར་འགྱུར་རོ། །སྦྲུལ་གྱི་ཞགས་པའི་སྒྲུབ་པའི་ཆོ་གའོ། །དེ་<line/>
ནས་འབྱུང་པོའི་དབང་ཕྱུག་གི་ཞགས་པ་སྒྲུབ་པར་འཚལ་ན། འབྲིའི་རྩིད་པ་དང༌། རྩིད་པ་ཆེན་པོ་ལྷན་ཅིག་ཏུ་བཀལ་བ་དང༌། ལྕགས་ལས་མདུང་རྩེ་གསུམ་པ་སོར་བཞིའི་ཚད་ཙམ་དུ་<line/>
བགྱིས་ལ། དེ་ནས་དོན་ཡོད་རྒྱལ་པོའི་སྙིང་པོ་ལན་སྟོང་རྩ་བརྒྱད་བཟླས་བརྗོད་བགྱིས་ནས་ཁྲོ་བོའི་རྒྱལ་པོ་ལན་སྟོང་རྩ་བརྒྱད་བཟླས་ཏེ་ཉིན་ཞག་གཅིག་མཆིས་ལ་ལེགས་པར་ཁྲུས་<line/>
བགྱིས་ཏེ་གཙང་མས་གོས་གཙང་མ་བགོ་བར་བགྱིའོ། །ཟླ་བ་མར་གྱི་ངོའི་ཚེས་བཅུ་བཞིའི་ཉིན་ཞག་གཅིག་གིས་བསྒྲུབ་པར་བགྱིའོ། །དེ་ནས་མདུང་རྩེ་གསུམ་པའི་ཞགས་པ་བླངས་ནས་<line/>
འབྱུང་པོའི་དབང་ཕྱུག་གི་གཟུགས་འདྲ་བར་འགྱུར་རོ། །འབྱུང་པོ་ཐམས་ཅད་ཀྱི་བདག་པོ་ལོ་བརྒྱ་སྟོང་དུ་འཚོ་བར་འགྱུར་རོ། །འབྱུང་པོའི་གནས་ཀྱི་གཞལ་མེད་ཁང་ཐམས་ཅད་ཀྱི་<line/>
</page>
<page index="163" id="278A">༄༅། །བདག་པོར་འགྱུར་རོ། །ཞགས་པ་ལག་པར་ཐོགས་ནས་དུར་ཁྲོད་དུ་ཞུགས་ན། དུར་ཁྲོད་ན་གནས་པ་ཐམས་ཅད་མདུན་དུ་མཆིས་ཏེ་གནས་ཀྱི་སྒོ་ཐམས་ཅད་<line/>
འབྱེ་བར་འགྱུར་ཞིང༌། །ཁྱོད་ཅི་དགར་ཞུགས་ཤིག་ཅེས་ཅི་འཚལ་བ་བགྱིད་པར་འགྱུར་རོ། །རོའི་མགུལ་དུ་བཏགས་ནས་ཁྲོ་བོའི་རྒྱལ་པོ་བཟླས་ན། དེ་ནས་རོ་ལངས་ནས་ཅི་དྲིས་པ་དེ་<line/>
སྨྲ་བར་འགྱུར་ཞིང་ཅི་བསྒོ་བ་དེ་བགྱིད་པར་འགྱུར་རོ། །བཀྲོལ་ན་མཆི་བར་འགྱུར་རོ། །གནོད་སྦྱིན་གྱི་མགུལ་དུ་བཏགས་ཏེ་ཁྲོ་བོའི་རྒྱལ་པོ་བཟླས་ལ་ཁྲོས་པས་དྲངས་ནས་གནོད་<line/>
སྦྱིན་དེ་ཡང་མདུན་དུ་མཆིས་ནས་རིག་སྔགས་འཆང་ལ་རྗེ་བཙུན་བཀའ་སྩོལ་ཅིག་དང༌། ཐམས་ཅད་བགྱིའོ་ཞེས་སྨྲ་བར་འགྱུར་རོ། །རིག་སྔགས་འཆང་གིས་ཁྱོད་ཇི་སྲིད་<line/>
འཚོའི་བར་དུ་ཁྲོ་བོའི་རྒྱལ་པོ་མངག་གཞུག་པའི་ལས་གྱིས་ཤིག་ཅེས་སྨྲ་བར་བགྱི་སྟེ། བཀའ་བཞིན་འཚལ་ཞེས་དེ་ནས་ཉིན་གཅིག་བཞིན་བསྒོ་བ་བགྱིས་ན། ལས་ཐམས་<line/>
ཅད་བགྱིད་པར་འགྱུར་རོ། །གནོད་སྦྱིན་མོའི་མགུལ་དུ་བཏགས་ཏེ་ཁྲོ་བོའི་རྒྱལ་པོ་བཟླས་ན། གནོད་སྦྱིན་མོ་མཆིས་ནས་རིག་སྔགས་འཆང་གི་མདུན་དུ་མཆིས་ཏེ། རིག་སྔགས་<line/>
འཆང་ལ་མིག་མི་འཛུམ་པར་ལྟ་ཞིང་རིག་སྔགས་འཆང་ཅི་ཞིག་དོན་དུ་གཉེར་ཞེས་སྨྲ་བར་འགྱུར་རོ། །རིག་སྔགས་འཆང་གིས་ཁོ་བོ་ལ་མ་དང༌། ཆུང་མ་དང༌། སྲིང་མོས་བསྒྲུབ་<line/>
</page>
<page index="164" id="278B">པར་བྱ་བའི་དགོས་པ་གསུམ་བྱོས་ཤིག་ཅེས་བསྒོ་བར་བགྱིའོ། །གལ་ཏེ་མ་ཞིག་ཏུ་བགྱིད་ན། བུ་གཅིག་པ་བཞིན་དུ་བཟའ་བ་དང༌། བཏུང་བ་དང༌། མལ་ཆ་དང༌། གོས་དང༌། ནོར་དང༌།<line/>
འབྲུས་ཡོངས་སུ་སྐྱོང་བར་བགྱིད་དོ། །ཆུང་མ་ཞིག་ཏུ་བགྱིད་ན། མཁོ་བའི་ཡོ་བྱད་ཐམས་ཅད་ཀྱི་དབང་ཕྱུག་དང་བདག་པོར་བགྱིད་ཅིང༌། དེ་དང་ལྷག་པར་དགའ་བར་རྩེ་བས་ཕྱི་བཞིན་<line/>
འབྲང་བར་འགྱུར་རོ། །གལ་ཏེ་སྲིང་མོ་ཞིག་ཏུ་བགྱིད་ན། ཡིད་ལ་བརྣག་པའི་འདོད་པ་ཐམས་ཅད་ཡོངས་སུ་རྫོགས་པར་བགྱིད་དོ། །དགོས་པ་ཐམས་ཅད་བགྱིད་པར་འགྱུར་རོ། །ཐམས་<line/>
ཅད་དུ་རྒྱུག་ཅིང་སླར་ཡང་ལྡོག་པར་འགྱུར་རོ། །ཉིན་གཅིག་བཞིན་ལྷབ་ལྷུབ་དང༌། གོས་དང༌། རྒྱན་རྣམས་སྩོལ་བར་བགྱིད་དོ། །ཉིན་གཅིག་བཞིན་གཞན་ཡང་ལྷའི་བུ་མོ་དག་<line/>
རྩེད་མོའི་དོན་དུ་དགུག་པར་བགྱིད་དོ། །རྣམ་ཐོས་ཀྱི་མགུལ་དུ་བཏགས་ཏེ་ཁྲོས་པས་དྲངས་ནས་ཁྲོ་བོའི་རྒྱལ་པོའི་བཟླས་བརྗོད་བགྱིས་ན། དེ་ནས་རྣམ་ཐོས་མཆིས་ནས་ཉིན་གཅིག་<line/>
བཞིན་དོང་ཙེ་སྟོང་སྟོང་སྩོལ་བར་འགྱུར། །གསེར་སྟོང་སྩོལ་བར་འགྱུར་ཏེ། དེས་ཉིན་གཅིག་བཞིན་སྦྱིན་པ་ཡང་སྩོལ། །བསོད་ནམས་ཀྱང་བགྱིའོ། །ནག་པོ་ཆེན་པོའི་མགུལ་དུ་བཏགས་<line/>
ལ་ཁྲོ་བོའི་རྒྱལ་པོ་ལན་བདུན་བཟླས་བརྗོད་བགྱིས་ཏེ་ཁྲོས་པས་ལག་པ་གཡས་པའི་ཐལ་ལྕག་གིས་གདེག་པར་བགྱིའོ། །ནག་པོ་ཆེན་པོས་སྒྲ་ཕྱུང་བ་ན་རིག་སྔགས་འཆང་སྐྲག་པར་མི་<line/>
</page>
<page index="165" id="279A">༄༅། །བགྱིད་པར་སླར་ཡང་ཁྲོས་པས་གདག་པར་བགྱིའོ། །དེ་ནས་མཆི་མ་ཟགས་པ་དང༌། རིག་སྔགས་འཆང་གིས་མཆི་མ་ཟེད་དེ་ཐིག་ལེ་བགྱིས་ན། མི་གདའ་བར་<line/>
གྱུར་ནས་གཏེར་ཐམས་ཅད་མཐོང་བར་འགྱུར་རོ། །དེ་ནས་རིག་སྔགས་འཆང་གིས་ཡང་ཐལ་མོས་གདེག་བར་བགྱི་སྟེ། དེ་ནས་ནག་པོ་ཆེན་པོ་ཁྲག་ཏུ་སྐྱུག་པ་རིག་སྔགས་འཆང་གིས་<line/>
བྱུགས་ན། ནམ་མཁའ་ལ་མཆིས་ནས་གནོད་སྦྱིན་གྱི་སྡེ་དཔོན་ཆེན་པོར་འགྱུར་རོ། །གུ་གུལ་གྱི་བདུག་པས་བདུགས་ནས་ཁྲོ་བོའི་རྒྱལ་པོ་བཟླས་ན། ནག་པོ་ཆེན་པོ་རང་གི་གཟུགས་<line/>
ཀྱིས་མདུན་ན་མཆིས་ནས་ཅི་འཚལ་བའི་མཆོག་ཐམས་ཅད་སྩོལ་བར་བགྱིད་ཅིང༌། མ་མོའི་ཚོགས་དང་བཅས་པ་ཐམས་ཅད་དབང་དུ་མཆིས་པར་འགྱུར་རོ། །གཞན་ཡང་ཅི་འཚལ་<line/>
བ་བགྱིད་པས་དགོས་པ་ཐམས་ཅད་བགྱིད་པར་འགྱུར་རོ། །མདུང་རྩེ་གསུམ་པའི་ཞགས་པ་སྒྲུབ་པའི་ཆོ་གའོ།། །།དེ་ནས་ཞགས་པ་དང་རྗེས་སུ་མཐུན་པའི་རི་མོའི་ཆོ་ག་<line/>
དེ་ཁོ་ན་ཉིད་སྒྲུབ་པའི་ཆོ་ག་བླ་ན་མེད་པ་བརྗོད་པར་བགྱི་སྟེ། འཇིག་རྟེན་མགོན་པོས་སྣ་ཚོགས་པའི། །རྣམ་པའི་ཁ་དོག་གཟུགས་བསྟན་པ། སྒྱུ་མ་ལྟ་བུའི་ཏིང་འཛིན་གྱི། །ཆོ་འཕྲུལ་<line/>
སྣ་ཚོགས་གཟུགས་བསྟན་ཏེ། །ལག་པ་སྟོང་དང་མིག་སྟོང་དང༌། །མཐའ་ཡས་པ་ཡི་ཕྱག་རྒྱ་བསྟན། །རྣམ་པ་སྣ་ཚོགས་པ་ཡི་གཟུགས། །ཁམས་གསུམ་དག་ཏུ་བསྟན་པ་ནི། །གདུལ་<line/>
</page>
<page index="166" id="279B">བྱ་གདུལ་ཕྱིར་གཟུགས་བསྟན་ཏོ། །གསང་བ་འདི་ཡིས་གཟུགས་བསྟན་པ། །སེམས་ཅན་ཀུན་ལ་ཕན་པའི་ཕྱིར། །རིག་སྔགས་གྲུབ་པ་བླ་མེད་པ། །དེ་ཉིད་ཞགས་པ་སྒྲུབ་ཕྱིར་རོ། །དེ་<line/>
བས་རིག་འཛིན་ཤེས་རབ་ཅན། །འཇིག་རྟེན་ཕ་རོལ་རྗེས་མཐུན་པ། །སངས་རྒྱས་ཉིད་དོན་གཉེར་བ་དང༌། དེ་བཞིན་གཤེགས་ཀུན་ལྟ་བ་དང༌། །བདེ་ཅན་ལྟ་བར་འཚལ་བ་དང༌། །དེ་ཉིད་<line/>
འཇིག་རྟེན་འདས་པ་ཡིས། །འཇིག་དབང་མགོན་པོ་མཐོང་འཚལ་ལ། །མཆོག་ཏུ་གུས་པར་བགྱི་བ་ཡི། །ཆོ་གའི་རྒྱལ་པོ་འདི་བརྗོད་ཀྱི། །དེ་ཉིད་གུས་པར་དད་པ་དང༌། །ཤིན་ཏུ་དང་བ་ཉིད་དུ་<line/>
བགྱི༑ ༑གྲོལ་བ་སྣ་ཚོགས་འཚལ་བ་ལ། །སྣ་ཚོགས་པ་ཡི་གཟུགས་བསྟེན་ཏེ། །སྣ་ཚོགས་ཐབས་ཀྱིས་གྲོལ་བར་འགྱུར། །དོན་ཡོད་རྒྱལ་པོ་ཆོ་གའི་མཆོག །དོན་ཡོད་གྲུབ་པའི་འཇིག་<line/>
རྟེན་འདས། །དོན་ཡོད་འབྲས་བུ་དམ་པ་པོ། །དོན་ཡོད་ཀུན་ཏུ་གྲུབ་པ་འཐོབ། །སངས་རྒྱས་ཀུན་གྱིས་བྱིན་གྱིས་བརླབས། །དོན་ཡོད་འཇིག་རྟེན་འཇིག་རྟེན་མགོན། །འཇིག་རྟེན་དབང་ཕྱུག་<line/>
མཆོག་སྦྱིན་པ། །དོན་ཡོད་འཇིག་རྟེན་ཅི་འཚལ་བ། །མཆོག་འཚལ་བ་ནི་གྲུབ་པར་འགྱུར། །དོན་ཡོད་རྒྱ་ཆེན་རྫུ་འཕྲུལ་གྱི། །ཆོ་འཕྲུལ་རྣམ་འཕྲུལ་རྒྱུན་མི་འཆད། །དེ་ལྟ་བས་ན་ཀུན་བསྒྲིམས་<line/>
ཏེ༑ ༑བདག་ཉིད་ཡོངས་སུ་དག་བགྱིས་ནས། །ཇི་ལྟར་ཆོ་ག་བཀོད་པ་བཞིན། །རྗེས་སུ་མཐུན་པར་རི་མོའི་གཟུགས། །རྟག་ཏུ་རི་མོའི་གཟུགས་བལྟ་ཞིང༌། །ཞགས་པའི་གཟུགས་ནི་སྣ་ཚོགས་<line/>
</page>
<page index="167" id="280A">༄༅། །དང༌། །དེ་བཞིན་ཁྲོ་བོའི་རྒྱལ་པོ་དང༌། །རིག་སྔགས་རྒྱལ་པོ་དེ་བཞིན་དུ། །དཀྱིལ་འཁོར་ལྷ་དང་མེ་ལྷ་དང༌། སྦྱིན་སྲེག་རླུང་ལྷ་ཆུ་ལྷ་དང༌། །ཁྲོ་བོའི་གཟུགས་དང་ཞི་<line/>
བ་དང༌། །ལྷ་དང་ཀླུ་ཡང་སྟོན་པ་དང༌། །གནོད་སྦྱིན་སྲིན་པོའི་གཟུགས་དང་ནི། །འབྱུང་པོ་ལྷ་མིན་དྲི་ཟ་དང༌། །ནམ་མཁའ་ལྡིང་དང་མི་འམ་ཅི། །ལྟོ་འཕྱེ་ཆེན་པོའི་གཟུགས་ཀུན་ཏུ། །<line/>
འཇིག་རྟེན་མགོན་པོས་མཆོག་སྦྱིན་བསྟན། །གཤིན་རྗེ་དང་ནི་ལུས་ངན་དང༌། །ཚངས་པ་ཁྱབ་འཇུག་དབང་ཕྱུག་ཆེ། །གཞོན་ནུ་དབང་ཕྱུག་ལྷ་དང་ནི། །དབང་ཕྱུག་ཆེན་པོ་ཉི་མ་དང༌། །ཟླ་<line/>
གཟུགས་རྒྱུ་སྐར་ཆེས་གྲངས་དང༌། །འདི་དག་རྣམ་པ་སྣ་ཚོགས་པའི། །གཟུགས་སུ་འཇིག་རྟེན་མགོན་པོས་བསྟན། །སེམས་ཅན་རྣམས་ལ་ཕན་འཚལ་བས། །གདུལ་བའི་དོན་དུ་<line/>
འགྲོ་བའི་ལམ། །སེམས་ཅན་རྣམས་ལ་བསྟན་པས་ན། །དེ་བས་སོམ་ཉི་ཉིད་མི་བགྱི། །མཆོག་ཏུ་དད་པར་བགྱི་བ་ལགས། །ཇི་ལྟར་མཐུན་པའི་དགོས་པ་རྣམས། །ཇི་ལྟར་མཐུན་པ་<line/>
བཞིན་དུ་སྒྲུབ། །ཇི་ལྟར་མཐུན་པའི་རི་མོའི་གཟུགས། །ཇི་ལྟར་མཐུན་པའི་ཞགས་པ་སྒྲུབ། །གནས་ནི་གང་དུ་འོས་པ་དང༌། །གང་དུ་སེམས་ནི་དགའ་འགྱུར་བ། །གོམ་པ་གང་གིས་<line/>
ཕྱག་རྒྱ་དང༌། །གང་གི་དཀྱིལ་འཁོར་ཆར་འབྱེ་བ། །འཕགས་པ་སྤྱན་རས་གཟིགས་དབང་མགོན། །ཀུན་ཏུ་སྒྲོལ་བ་འདྲེན་པའི་གཙོ། །དོན་ཡོད་འབྲས་བུ་སྩོལ་བ་པོ། །དོན་ཡོད་པ་ཡི་<line/>
</page>
<page index="168" id="280B">གྲུབ་པ་འཐོབ། །དོན་ཡོད་དགོས་པ་ཐམས་ཅད་དང༌། །གྲུབ་པའི་ཆོས་ཀྱི་འཁོར་ལོ་ནི། །མཆོག་ཉིད་ལ་ཡང་རེག་པར་འགྱུར། །ཞགས་པ་དང་རི་མོ་སྒྲུབ་པའི་ཆོ་གའོ།། །།དེ་ནས་<line/>
དོན་ཡོད་པའི་ལས་དང་དགོས་པ་ཐམས་ཅད་ཀྱི་སྦྱིན་སྲེག་གི་ཆོག་བཤད་པར་བགྱི་སྟེ། སྡིག་པ་ཐམས་ཅད་མོད་ལ་འཕྲོག་པ། སྒྲིབ་པ་ཐམས་ཅད་འཇིག་པར་བགྱིད་པ། དགྲ་ཐམས་ཅད་<line/>
འཇོམས་པ། བགེགས་ཐམས་ཅད་རྣམ་པར་འཇོམས་པ། གདུག་པ་ཐམས་ཅད་ཟློག་པའི་མཆོག །སྡིག་པ་ཐམས་ཅད་འཇིག་པར་བགྱིད་པ། དམྱལ་བའི་སྡུག་བསྔལ་བཅུ་དྲུག་ལས་གྲོལ་<line/>
བར་བགྱིད་པ། འཇིགས་པ་མ་བཟད་པ་བརྒྱད་རྟག་ཏུ་འཕྲོག་པ། མི་མཛའ་བ་རྣམས་རབ་ཏུ་འཇོམས་པ། ཕ་རོལ་གྱི་དཔུང་ཟློག་པའི་མཆོག །ནད་ཐམས་ཅད་འཇོམས་པ། མོད་ལ་འཐབ་<line/>
པ་དང༌། འཐབ་མོ་དང༌། རྩོད་པ་དང༌། འགྱེད་པ་ཞི་བར་བགྱིད་པ། མུ་གེའི་དགོན་པ་འཇིག་པར་བགྱིད་པ། ཡམས་ཀྱི་ནད་དང་གནོད་པ་འཇོམས་པ། ལྷའི་བདེ་བ་འདྲེན་པར་བགྱིད་པའི་<line/>
མཆོག །དེ་ཁོ་ན་ཉིད་ཀྱི་སངས་རྒྱས་སྒྲུབ་པ། སངས་རྒྱས་ཀྱི་བྱང་ཆུབ་བླ་ན་མེད་པའི་མཆོག་ཐམས་ཅད་སྒྲུབ་པར་བགྱིད་པ། སེམས་ཅན་ཐམས་ཅད་ཀྱི་ཐུན་མོང་མཆོག་སྦྱིན་ཤིན་ཏུ་<line/>
རྙེད་པར་དཀའ་བ། ལྷ་རྣམས་རྟག་ཏུ་མགུ་བར་འགྱུར་བ། ཀླུ་ཐམས་ཅད་དགའ་བ་འཐོབ་པར་འགྱུར་བ། དེ་བཞིན་གཤེགས་པ་རྣམས་རྟག་ཏུ་ཉིན་མཚན་དུ་གཟིགས་པར་སོམ་ཉི་མ་<line/>
</page>
<page index="169" id="281A">༄༅། །མཆིས་པ། བྱང་ཆུབ་སེམས་དཔའ་རྣམས་དགའ་བར་འགྱུར་བ། དུས་ཀུན་ཏུ་ཤིན་ཏུ་མཉམ་པར་བཞག་པས་འཇིག་རྟེན་དབང་ཕྱུག་མཆོག་སྦྱིན་རྟག་ཏུ་<line/>
མཆིས་པར་སོམ་ཉི་མ་མཆིས་པ། རྒྱལ་པོ་ཆེན་པོ་བཞི་འཁོར་དང་བཅས་པ། བློན་པོ་དང་བཅས་པ་བསྲུང་བའི་དོན་དུ་ཐམས་ཅད་དུ་རྟག་ཏུ་རྗེས་སུ་འབྲང་བར་འགྱུར་ལགས་<line/>
སོ༑ ༑དེ་ནས་རིག་སྔགས་འཆང་ཤེས་རབ་དང་ལྡན་པས་གཙང་མའི་གནས་སུ་མཆིས་ནས་སྦྱིན་སྲེག་བགྱིས་ཏེ། གཙང་མ་ཡི་ནི་ས་ཕྱོགས་སམ། །ཅ་ཅོ་མ་མཆིས་དབེན་པར་ནི། །ཞི་<line/>
བ་དང་ནི་རྒྱས་པ་དང༌། །དྲག་ཤུལ་སྤྱོད་པ་རྣམས་བགྱི་འོ། །ཞི་བ་སེམས་ཅན་ཐམས་ཅད་ཀྱི། དོན་དུ་སྡིག་པ་ཐམས་ཅད་འཇོམས། །རྒྱས་པ་རྒྱས་པ་འཐོབ་འགྱུར་ཏེ། །ཐམས་ཅད་<line/>
ཕུན་སུམ་ཚོགས་པར་འགྱུར། །དགྲ་དང་ལོག་འདྲེན་གདུག་པ་དང༌། །གནོད་སྦྱིན་སྲིན་པོ་གསང་བ་པོ། །གདུག་སེམས་ཅན་རྣམས་དྲེད་བ་དང༌། །སྐྲག་པར་བསྡིགས་པ་དྲག་ཤུལ་<line/>
སྤྱོད༑ ༑གསང་སྔགས་སྒྲུབ་པའི་སྦྱིན་སྲེག་སྟེ། །གསང་སྔགས་སྒྲུབ་པ་བླ་ན་མེད། །འཇིག་རྟེན་འཇིག་རྟེན་ཕ་རོལ་གྱི། །སྦྱིན་སྲེག་གི་ནི་ལས་བགྱིའོ། །མེ་ལྷའི་ལྷ་དང་ཀླུ་དག་དང༌།<line/>
དེ་བཞིན་རིག་པ་འཛིན་པ་འང་དགུག །ཁུང་བརྐོས་དེ་ལ་པདྨའི་ཚུལ། །པདྨ་རྟག་ཏུ་བྲི་བར་བགྱི། །ཆོ་ག་ཇི་བཞིན་ཁུང་ནང་གི། པདྨ་ལ་ནི་གེ་སར་བགྱི། །གྲུ་བཞི་འམ་ནི་ཟླུམ་པོ་<line/>
</page>
<page index="170" id="281B">སྟེ༑ ༑དེ་ལྟ་བུར་ནི་བརྐོ་བར་བགྱི། །ལེགས་པར་བྱུགས་ཤིང་ཤིན་ཏུ་ནག །ཤིན་ཏུ་སྦས་ཤིང་ཚད་ལ་དབབ། །ཚེས་གྲངས་རྒྱུ་སྐར་ཉིད་དག་དང༌། །ཤིན་ཏུ་བཀྲ་ཤིས་དག་ལ་བགྱི། །བཀྲ་<line/>
ཤིས་ཕྱག་རྒྱ་ཆེན་པོ་སྟེ། །བཟང་པོས་གཏོར་མའི་ལས་བགྱི་འོ། །གདུག་པ་མེ་ཏོག་ལ་སོགས་པ། །བཟང་པོ་དག་ནི་འཁོར་བར་དགོད། །ཐོག་མར་མེ་ལྷ་བཀུག་ནས་ནི། །དེ་ནས་སྦྱིན་<line/>
སྲེག་ལས་རྣམས་བགྱི། །རིག་སྔགས་འཆང་བ་གཙང་གྱུར་པ། །ལེགས་བཀྲུས་གཙང་མའི་གོས་བགོས་ནས། །གསང་སྔགས་བཟླས་པའི་ཆོ་ག་བགྱི། །དེ་ལ་མཚམས་ཀྱང་བཅིང་<line/>
བར་བགྱི། །བདག་སྲུང་གཙུག་ཏོར་བཅིང་བ་དང༌། །གཞན་སྲུང་དཀྱིལ་འཁོར་བཅིང་བ་དང༌། །དེ་བཞིན་གྲོགས་བགྱིད་སྲུང་བ་དང༌། རྒྱུན་དུ་ཨ་ཀའི་ཤིང་སྦྱར་ཏེ། །དྲི་ཡི་ཤིང་རྣམས་<line/>
ཉིད་དག་དང༌། །མར་དང་ཡུངས་ཀར་འབྲས་ཡོས་དག །ཉི་ཤུ་གཅིག་དབུལ་མེ་སྟོན་བགྱི། །དེ་ནས་མེ་ཡི་ལྷ་དགུག་གོ །ཨོཾ་ན་མོ་ཨགྣི་ཛྭཱ་ལ། མ་ཧཱ་ཛྭཱ་ལ། ཛྱོད་སྣྲ་པྲ་བྷ་མཎྜ་ལ། སརྦྦ་<line/>
བདེ་ཨཱ་ཧུ་ཏི་རཀྟི་ནི་རཏ་ཏུཥྞ་ཛྭཱ་ལ། དྷུ་མ་ཤྭ་ས། ཨ་ཙི་ཥཱ་མུ་ཁ་ཏྲིཥྞ། ར་ཤྨིད་པ་ཨགྣི་ཤྩ་བི་ཏུ་ཏཥྟྩ་ཧཱུ་ཏ་ཤ་ན་མུ་ཁན་ཏེ། སརྦྦ་དེ་བཱ་ནཱཾ། སརྦྦ་ཡཀྵ་མ་ཧཱ་བིཪྻ་མ་ཧཱ་ཛ་ཡ། མ་ཧཱ་བཱ་ལ། ནིར་<line/>
མ་རི་ཤན། སརྦྦ་ད་ཧ་ན་པྲ་པུ་ལ་ཨཱ་ཀ་ཤ་ས་མུ་གད་ཀ་ཤྩ་ཨ་པ་པྲ་སད་ཀཱ་ཤན། མཎྜ་ལ་པཱུ་ཛི་ཏོ། མ་ནི་ཏ་སརྦྦ་ཏྲ་དི་པ་བྱ་རཱུ་པ་བི་ཥཱ་ར་ད་ཨཱ་བཱ་ཧཱ་ན་སརྦྦ་ཏ་ཏྲ་གཱ་ན། དེ་བ་ཧུ་ཏ། ཤ་ན་<line/>
</page>
<page index="171" id="282A">༄༅། །ཧུ་ཏྲ་ཤནྟ་མ་སི་བི་དྷ་མ་ཀན། ཨནྡྷ་ཀཱ་རཱན། མུཀྟ་ར་ཤྨི་མ་པྲི་ཡཾ་ཀུ་གནྡྷ་ཕ་ལཱ་ཧ་ར། ས་ར་ས་ར། ཨ་གྲ་ཛ། སཱུཀྵྨ་སུ་ཏཱི་ཀྵྞ་ཤྩ་མྲྀ་ཏི་ས་ན་ཛི་བི་ན། པྲི་ཡོ་བ་ཤྨ་<line/>
པུཥྤ་བྷསྨ་པ་སྟྲ་ཙ་བྷ་སྨྲ་བ་སྟྲ་ནི། སེ་བ་ཀཾ །བྷསྨ་སཉྩ་དྷ་ནི་ཏྱནྡྷུ་མ་མཱ་ཀུ་ལ། ཛ་ཡ་སེ། བ་ཀ་སིདྡྷ་ར་ས་དྷ་ར་ས་གྲཱ་ཙ་ར་སརྦ་ཏྲ་པྲ་དྷ་བ་རི་ཤཱ། སརྦ་ཏྲི་ནི་ར་མ་རི་ཤ་ཎོ། །ནི་ཏྱ་སྤྲིཥྚ་<line/>
དྷཥྚ་ན་མུན་ཙ་སི། དྭཱ་ཏྲིད་ཤ་བྷ་བན་དེ་པ་ཨགྣི་མུ་ཁ་དེ་བཱ་ཏ། ཨེ་རུ་ཙི་རུ་ཛཱ་བ་ལ་བ་ད་ཀ་མ་ཧཱ་ན་ཏ། ཨ་ཐ་པ་ར་ཎ། །དེ་བ་དེ་བ་ན། བི་ཤཱ་ར་ད། ཨ་ཡཱནྟུ་སཱ་དྷ་ཤི་གྷྲཾ་ཀ་ར་མ་སཱ་དྷ་<line/>
ཡ་ཏད་ཏྭ་ཏ། ཨ་ཛྭ་ལ་ཛྭ་ལ། ཏིཥྛ་ས་མ་ཡན། ཧུ་རུ་ཧུ་རུ་ཧཱུཾ་ཕཊ་སྭྰྷཱ། གསང་སྔགས་འདིས་ནི་ལན་བདུན་དུ། །བཟླས་ནས་མེ་ནི་དགུག་པར་བགྱི། །གུ་གུལ་ཡུངས་ཀར་མར་<line/>
སྦྱར་ལ༑ ༑སྤར་བདུན་སྤར་བས་མེ་ལ་དབུལ། །མཆོད་ཡོན་སྣོད་རྣམས་དབུལ་པ་ཡང༌། །དེ་བཞིན་སྦར་བའི་སྦར་བས་སོ། །དྲི་རྣམས་དང་ནི་བྱུག་པ་དང༌། །བདུག་པ་རྒྱ་ཆེན་དབུལ་<line/>
བར་བགྱི། །དེ་བཞིན་འབྲས་བུ་སྦར་བར་དབུལ། །དེ་ནས་ཆབ་ཀྱིས་གསང་བ་བགྱི། །ཇི་ལྟར་ལྷ་རྣམས་རིམ་བཞིན་དུ། །ཉེ་རེག་དག་ཀྱང་དབུལ་བར་བགྱི། །དེ་ནས་རིག་སྔགས་<line/>
འཆང་གིས་སུ། །སྦྱིན་སྲེག་ལས་ནི་ཡང་དག་བརྩམ། །དྲི་ཞིམ་ཤིན་ཏུ་དག་པ་དང༌། །བླག་ཤ་ཨུ་དུམ་བ་ར་དང༌། །སྣ་མའི་མེ་ཏོག་ཙམ་པ་དང༌། །ཀར་ནི་ཀ་ར་ཉིད་དག་དང༌། པདྨ་<line/>
</page>
<page index="172" id="282B">ཨུཏྤལ་ཐང་ཤིང་དང༌། །དེ་བཞིན་དྲི་བདའི་ཙནྡན་དང༌། །བྱང་ཆུབ་ལྗོན་ཤིང་ཤིང་དག་དང༌། །དེ་བཞིན་གཞན་ཡང་དྲི་བདའི་ཤིང༌། །འོན་ཏེ་འབྲས་བུའི་ཤིང་མང་དང༌། །ཤ་མི་ཤི་བའི་ལས་<line/>
ལགྶྶ་པས། །མཆོད་ཡོན་དེ་བཞིན་རྩ་དག་སྟེ། །དེ་དག་གིས་ནི་མེ་སྤར་ནས། །སྦྱིན་སྲེག་གི་ནི་ལས་བགྱིའོ། །འབྲས་ཡོས་ཙནྡན་ཕྱེ་མ་དང༌། །ཨ་ག་རུ་དང་དུ་རུ་སྐ། །ཀུན་ཏུ་རུ་ལ་སོགས་<line/>
པ་དང༌། །དུ་རུ་སྐར་བཅས་སྤྲྀ་ཀ་དང༌། །སྤང་སྤོས་པྲི་ཡང་ཀུ་བླངས་ཏེ། །དེ་དག་ལྷན་ཅིག་སྦྱར་བསྲེས་ཤིང༌། །མར་རམ་མར་གསར་ལན་ཅིག་བརྫི། །དོན་ཡོད་རྒྱལ་པོའི་གསང་སྔགས་ནི།<line/>
བརྒྱ་རྩ་བརྒྱད་བཟླས་མེ་ལ་དབུལ། །འཕགས་པ་སྤྱན་རས་གཟིགས་དབང་ཕྱུག་གི་མདུན་དུ་ལན་སྟོང་རྩ་བརྒྱད་ཀྱི་སྦྱིན་སྲེག་བགྱིའོ། །ལན་སྟོང་རྩ་བརྒྱད་ཚང་བ་དང༌། ནམ་ཕྱེད་ན་མེ་<line/>
ལྷ་རང་གི་གཟུགས་འབར་བར་ཤིན་ཏུ་གནས་པ་ལངས་ནས་ཕྱོགས་བཅུར་ལྟ་ཞིང་ཀུན་ཏུ་བརྟགས་ནས་རིག་སྔགས་འཆང་ལ་ལེགས་སོ་ཞེས་བགྱི་བ་སྩོལ་བར་འགྱུར་ཏེ། རིག་<line/>
སྔགས་འཆང༌། ལེགས་སོ་ལེགས་སོ། །བདག་ཚིམ་པར་བྱས་པས་རིག་སྔགས་འཆང༌། ཁྱོད་ཀྱིས་སྦྱིན་སྲེག་གི་ཆོ་ག་གྲུབ་ཀྱི། མཆོག་སློངས་ཤིག་དང་ཐམས་ཅད་སྦྱིན་ནོ། །དེ་<line/>
ནས་རིག་སྔགས་འཆང་གིས་ཇི་ལྟ་བུའི་འདོད་པའི་མཆོག་རྣམས་བསླང་བར་བགྱི་སྟེ། ཇི་ལྟར་བསླངས་པ་བཞིན་ཐམས་ཅད་སྩོལ་བར་བགྱིད་དོ། །དེ་ནས་རིག་སྔགས་འཆང་<line/>
</page>
<page index="173" id="283A">༄༅། །གིས་མཆོད་ཡོན་གྱི་སྣོད་དག་འབུལ་ཞིང་གཏོར་མ་དབུལ་བའི་ལས་བགྱིའོ། །དེ་ནས་རིག་སྔགས་འཆང་གིས་མར་དང་བསྲེས་པའི་གོང་བུ་ཆེན་པོ་དག་གིས་སྦྱིན་སྲེག་བགྱི་ཞིང་<line/>
འབྲས་བུའི་ཤིང་སྦར་ནས་དོན་ཡོད་ཞགས་པའི་སྙིང་པོ་ལན་སྟོང་རྩ་བརྒྱད་བཟླས་བརྗོད་བགྱིའོ། །སྟོང་རྩ་བརྒྱད་ཚང་བ་དང༌། ཐབ་ཀྱི་དབུས་ནས་སྐྱེས་པ་ཞིག་ལུས་ཕྱེད་ཙམ་ཕྱུད་<line/>
ནས་དངུལ་གྱི་གཞོང་པ་ཁ་ཟས་ཀྱིས་བཀང་སྟེ་པུས་མོ་ནུབ་ཙམ་དུ་དབུལ་བར་བགྱིད་དོ། །རིག་སྔགས་འཆང་གིས་བླང་བར་བགྱི་སྟེ། བླངས་པ་ཙམ་གྱིས་ནམ་མཁའ་ལ་འཕུར་<line/>
བར་འགྱུར་ཞིང་རིག་སྔགས་འཆང་གི་ལུས་ལ་མེ་འབར་བའི་འོད་ཟེར་འབྱུང་བར་འགྱུར་རོ། །དེ་འཚལ་ན་ཚེ་ལོ་ཁྲིར་འགྱུར་རོ། །ནམ་མཁའི་རིག་སྔགས་ཀྱི་འཁོར་ལོས་བསྒྱུར་བར་<line/>
འགྱུར་རོ། །བསྐལ་པ་བཅུ་ཚུན་ཆད་ཀྱི་སྔོན་གྱི་སྐྱེ་བ་དྲན་པར་འགྱུར་རོ། །དོན་ཡོད་རྒྱལ་པོའི་ཆོ་ག་ཞིབ་མོ་རྣམ་པར་གྲོལ་བའི་དཀྱིལ་འཁོར་ཁ་ཏོན་དུ་གནས་པར་འགྱུར་རོ། །<line/>
གལ་ཏེ་སྣོད་མི་ལེན་ན་དེའི་ཚེ་ཡང་ལན་ཉི་ཤུ་རྩ་གཅིག་སྦྱིན་སྲེག་བགྱིས་ན། ཆེར་གཡོ་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གི་གཟུགས་ཀྱི་མདུན་<line/>
དུ་མཆིས་ན། རིག་སྔགས་འཆང་ལ་དབུགས་འབྱིན་པར་བགྱིད་དེ། རིག་སྔགས་འཆང༌། ལེགས་སོ་ལེགས་སོ། །རིག་སྔགས་འཆང༌། ཁྱོད་ཀྱི་སྦྱིན་སྲེག་གི་ཆོ་ག་དེ་<line/>
</page>
<page index="174" id="283B">བསྒྲུབས་ཟིན་གྱི། མཆོག་སློངས་ཤིག་དང་སྦྱིན་ནོ། །ཞེས་དེའི་ཚེ་རིག་སྔགས་འཆང་གིས། ཅི་བསམ་པའི་མཆོག་སྨྲས་པ་དེའི་ཚེ་ཐམས་ཅད་སྩོལ་བར་བགྱིད་དོ། །འཕགས་པ་སྤྱན་<line/>
རས་གཟིགས་དབང་ཕྱུག་གིས་སྐྱེས་པ་དེ་ལས་སྣོད་བླངས་ཏེ་རང་གི་ལག་ནས་རིག་སྔགས་འཆང་ལ་སྩོལ་བར་བགྱིད་དོ། །རིག་སྔགས་འཆང་གིས་བླངས་ནས་ཟས་ཀྱི་གོང་བུ་དེ་བཟའ་<line/>
བགྱིའོ། །འཚལ་པ་ཙམ་གྱི་མོད་ལ་ནམ་མཁའ་ལ་རྫུ་འཕྲུལ་གྱིས་མཆི་བར་འགྱུར་རོ། །ལུས་ལས་མེའི་སྙིང་པོ་འབར་བའི་ཁ་དོག་སྣ་ཚོགས་འབྱུང་བར་འགྱུར་རོ། །དོན་ཡོད་རྒྱལ་པོའི་<line/>
རིག་སྔགས་འཛིན་འཁོར་ལོས་བསྒྱུར་བར་འགྱུར་རོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ། བམ་པོ་དྲུག་པ། གངྒཱའི་ཀླུང་བྱེ་བ་ཁྲག་ཁྲིག་བརྒྱ་སྟོང་དགུ་<line/>
བཅུ་རྩ་གཉིས་ཀྱི་བྱེ་མ་དང་མཉམ་པའི་རིག་སྔགས་འཆང་བའི་འཁོར་ལོས་བསྒྱུར་བ་རྣམས་ཀྱི་རིག་སྔགས་འཆང་གིས་ཡོངས་སུ་བསྐོར་བར་འགྱུར་རོ། །གངྒཱའི་ཀླུང་བྱེ་བ་ཁྲི་ཕྲག་བརྒྱ་<line/>
སྟོང་དགུ་བཅུ་རྩ་གཉིས་ཀྱི་བྱེ་མ་དང་མཉམ་པའི་གནས་ཀྱི་གཞལ་མེད་ཁང་དོན་ཡོད་པའི་རབ་ཏུ་གནས་པ་རྣམས་འབྱུང་བར་འགྱུར་རོ། །རིན་པོ་ཆེ་སྣ་བདུན་གྱི་གཞལ་མེད་ཁང་རི་དང༌།<line/>
ཚལ་དང༌། ནགས་ཚལ་དང་བཅས་པ་མེ་ཏོག་དང༌། འབྲས་བུའི་ཤིང་རྣམ་པ་སྣ་ཚོགས་ཡལ་ག་དང༌། སྦལ་མིག་དང༌། ལོ་མ་དང༌། རྩ་བ་དང༌། མྱུ་གུར་བཅས་པ་ཁ་ཅིག་ནི། གསེར་གྱི་མེ་<line/>
</page>
<page index="175" id="284A">༄༅། །ཏོག། ཁ་ཅིག་ནི། དངུལ་གྱི་མེ་ཏོག །ཁ་ཅིག་ནི། རིན་པོ་ཆེ་སྣ་བདུན་ལས་བྱུང་བའི་མེ་ཏོག་དག་གོ །གཞན་ཡང་ལྷའི་མེ་ཏོག་རྣམ་པ་སྣ་ཚོགས་དག་དང༌། ཏ་མ་ལ་དང་<line/>
ཙམ་བ་ཀ་དང༌། ལྕུག་མའི་མེ་ཏོག་དང༌། ཏ་ལ་དང༌། གནྡྷ་བར་ཤི་ཀ་དང༌། སྣ་མ་དང༌། ཡུ་ཐི་ཀ་དང༌། ཏ་ར་ན་དང༌། ཀུབ་པྱ་ཀའི་མེ་ཏོག་དག་དང༌། ཚལ་དང༌། ནགས་ཚལ་དང༌། སྐྱེད་མོས་ཚལ་<line/>
དགའ་བར་འགྱུར་བའི་གནས་ཀྱི་གཞལ་མེད་ཁང་གིས་མཛེས་པར་བགྱིས་པའི་གཞལ་མེད་ཁང་ཐམས་ཅད་འབྱུང་བར་འགྱུར་ཞིང༌། དགའ་བ་དང༌། ཡིད་དུ་མཆིས་པར་འགྱུར་<line/>
རོ༑ ༑ལྷའི་ཆུ་ཀླུང་དང༌། འབབ་ཆུ་དང༌། ལྟེང་ཀ་དང༌། རྫིང་ལྷའི་ཙནྡན་གྱི་དྲི་ཆབ་ཀྱིས་ཡོངས་སུ་གང་བ་དེ་ལ་རིན་པོ་ཆེ་སྣ་བདུན་ལས་བྱུང་བའི་གཞལ་མེད་ཁང་དང༌། ལྷའི་པདྨ་དང༌།<line/>
ཨུཏྤ་ལ་དང༌། ཀུ་མུ་ད་དང༌། པདྨ་དཀར་པོས་ལེགས་པར་བརྒྱན་པའི་ཆར་གསེར་གྱི་བྱེ་མ་ལེགས་པར་བདལ་བའི་གཞལ་མེད་ཁང་དག་འབྱུང་བར་འགྱུར་རོ། །ལྷའི་བུ་མོ་དང༌། མི་<line/>
འམ་ཅིའི་ཚོགས་དང༌། དྲི་ཟའི་ཚོགས་ཀྱིས་དགའ་བར་བགྱིས་པ། ལྷ་དང༌། ལྷ་མ་ཡིན་དང༌། དྲི་ཟ་དང༌། ཀླུ་དང༌། རིག་འཛིན་དང༌། མི་འམ་ཅིའི་ཚོགས་ཀྱིས་ཡོངས་སུ་བསྐོར་ཅིང་<line/>
ལྷའི་འབྱོར་པ་གཞལ་མེད་ཁང་ལེགས་པར་བསྟབས་པའི་གནས་ན་ཐམས་ཅད་དུ་རྩེ་བར་བགྱིད། དགའ་བར་བགྱིད། དགའ་མགུར་སྤྱོད་པར་འགྱུར་རོ། །བྱང་ཆུབ་ཀྱི་སྙིང་པོ་ལ་<line/>
</page>
<page index="176" id="284B">ཐུག་པ་ནས་བྱང་ཆུབ་ལ་མཆིས་ཀྱི་བར་དུ། ཆོས་ཀྱི་འཁོར་ལོས་བསྐོར་བ་ནས་ཡོངས་སུ་མྱ་ངན་འདས་པའི་བར་དུ་ཚེའི་ཚད་གཅིག་ཙམ་དུ་སྐྱོང་བར་བགྱིད་དོ། །དེ་བཞིན་དུ་གྲུབ་པ་བླ་ན་<line/>
མེད་པ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཉིད་བྱང་ཆུབ་ཀྱི་སྙིང་པོ་ལ་ཐུག་གི་བར་དུ་རྟག་ཏུ་རྗེས་སུ་འབྲང་བར་འགྱུར་ཏེ། དེ་ལྟར་ཟས་ཀྱི་གོང་བུ་སྒྲུབ་པའི་ཆོ་ག་ཤིན་ཏུ་<line/>
རྙེད་པར་དཀའ་ལགས་སོ། །ཕོགས་བཅུ་མཐའ་དག་གི་སངས་རྒྱས་ཀྱི་ཞིང་ཐམས་ཅད་ཀྱི་དེ་བཞིན་གཤེགས་པ་ཐམས་ཅད་དང་ལྷན་ཅིག་འགྲོགས་ནས་མཆི་བར་འགྱུར་རོ། །དེ་བཞིན་<line/>
གཤེགས་པ་ཐམས་ཅད་ལས་མངོན་སུམ་དུ་ཆོས་ཉན་པ་ཐོས་པར་འགྱུར་རོ། །དེའི་འོད་ཟེར་འབར་བའི་སྙིང་པོས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སྣང་བར་འགྱུར་<line/>
རོ༑ ༑དོན་ཡོད་པའི་ཞགས་པ་འཕགས་པ་སྤྱན་རས་གཟིགས་དབང་ཕྱུག་གི་སྙིང་པོ་བྱང་ཆུབ་སེམས་དཔའ་ཐམས་ཅད་ཀྱིས་ཕྱག་བགྱིས་པ། རྣམ་པར་གྲོལ་བའི་དཀྱིལ་འཁོར་གྱི་<line/>
གསང་སྔགས་དང་ཕྱག་རྒྱ་རིམ་པར་ཕྱེ་བའི་ཆོ་ག་ཞིབ་མོ་མཐའ་དག་རྫོགས་པར་སྒྲུབ་པའི་ཆོ་ག་ཐམས་ཅད་དང༌། ཆོག་ཞིབ་མོའི་རྒྱ་ཆེན་པོ་མཐའ་དག་གི་དཀྱིལ་འཁོར་འདི་ཁོ་ན་ཉིད་<line/>
དུ་གནས་པར་འགྱུར་ལགས་སོ། །ཀླུའི་རྒྱལ་པོ་བྱེ་བ་ཕྲག་བརྒྱ་སྟོང་རྣམས་དེའི་དབང་དུ་གྱུར་ནས་རྟག་པར་རྒྱུན་དུ་མཆི་བར་འགྱུར་རོ། །ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌།<line/>
</page>
<page index="177" id="285A">༄༅། །ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་ཐམས་ཅད་དབང་དུ་གྱུར་ནས་མཆི་བར་འགྱུར་རོ། །འོག་མིན་གྱི་གནས་ཀྱི་ལྷ་རྣམས་<line/>
ཀྱི་རིག་སྔགས་འཆང་དེའི་ཕྱི་བཞིན་རྟག་ཏུ་འབྲང་ཞིང་རྟག་པར་རྒྱུན་དུ་ཡོངས་སུ་བསྐོར་བར་འགྱུར་རོ། །ལྷའི་རོ་བྲོ་བའི་མཆོག་དང་ལྡན་བའི་བཟའ་བ་དང༌། བཏུང་བ་དང༌།<line/>
གཞལ་མེད་ཁང་རྣམ་པ་སྣ་ཚོགས་དག་ལྷུན་གྱིས་གྲུབ་པར་འབྱུང་བར་འགྱུར་རོ། །དེ་བཞིན་དུ་གོས་དང༌། ལྷབ་ལྷུབ་དང༌། རྒྱན་སྣ་ཚོགས་དང་ལྡན་པའི་གཞལ་མེད་ཁང་དག་<line/>
འབྱུང་བར་འགྱུར་ཏེ། དེ་ལ་སོགས་པ་སྦྱིན་སྲེག་གི་ཆོ་ག་དོན་ཡོད་པ་སྒྲུབ་པ་དག་པར་འབྱུང་བར་འགྱུར་བའི་གྲུབ་པ་འཐོབ་པར་འགྱུར་རོ། །འོན་ཏེ་སྐལ་པ་ཆུང་བ་སངས་རྒྱས་དང་<line/>
བྱང་ཆུབ་སེམས་དཔའི་ས་བོན་མ་མཆིས་པ་ཞིག་མཆིས་ལ་དེས་སྣོད་དེ་བླངས་པ་ཙམ་གྱི་མོད་ལ་རྒྱལ་སྲིད་ཀྱི་དབང་ཕྱུག་འཐོབ་པར་འགྱུར་ཏེ། ལྷ་དང་མིའི་དཔལ་ཉམས་<line/>
སུ་མྱོང་བར་འགྱུར་རོ། །རེག་པ་ཙམ་གྱི་མོད་ལ་ཚེ་ལྷའི་ལོ་བརྒྱ་ཁྲི་བཞི་སྟོང་ཐུབ་པར་འགྱུར་རོ། །དེ་ལ་ཕྱིས་ཀྱང་ནད་འབྱུང་བར་མི་འགྱུར་ཏེ། སྡིག་པ་དང༌། སྒྲིབ་པ་ཐམས་ཅད་<line/>
ཀྱིས་ཉོན་མོངས་པར་མི་འགྱུར་རོ། །ཕས་ཀྱི་རྒོལ་བ་དང༌། མི་མཛའ་བ་དང༌། གདུག་པ་དང༌། རབ་ཏུ་གདུག་པ་ཐམས་ཅད་ནུབ་པར་འགྱུར་རོ། །སེམས་ཅན་དམྱལ་བ་དང༌། དུད་<line/>
</page>
<page index="178" id="285B">འགྲོའི་སྐྱེ་གནས་དང༌། གཤིན་རྗེའི་འཇིག་རྟེན་དང༌། ཡི་དྭགས་ཀྱི་ཡུལ་ཐམས་ཅད་ལས་ཡོངས་སུ་གྲོལ་པར་འགྱུར་རོ། །སེམས་ཅན་ཐམས་ཅད་ཀྱི་མཆོད་གནས་གཅིག་བུར་<line/>
འགྱུར་རོ། །བུད་མེད་དང༌། སྐྱེས་པ་དང༌། ཁྱེའུ་དང༌། བུ་མོ་དང༌། སེམས་ཅན་ཐམས་ཅད་ལྟ་འཚལ་བར་འགྱུར་རོ། །ཐམས་ཅད་དུ་རྒྱལ་བར་འགྱུར་རོ། །ཚིག་བཙན་ཞིང་དོན་ཡོད་པ་<line/>
ཐོབ་པར་འགྱུར་རོ། །འགུམ་པའི་དུས་སུ་དེ་བཞིན་གཤེགས་པ་ཐམས་ཅད་གཟིགས་པ་བཞེད་པར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་མངོན་སུམ་དུ་མཐོང་བར་<line/>
འགྱུར་རོ། །དྲན་པ་ཤིན་ཏུ་ཉེ་བར་བཞག་ནས་དུས་བགྱིད་པར་འགྱུར་རོ། །དུས་བགྱིས་ནས་སྐལ་པ་མཉམ་པ་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་ཏེ། པདྨ་ལས་བརྫུས་<line/>
ཏེ་སྐྱེ་བར་འགྱུར་ཞིང་སྐྱེ་བ་དྲན་པར་འགྱུར་རོ། །ལན་འགའ་ཡང་ཕྱིར་ངན་སོང་དུ་མཆི་བར་མི་འགྱུར་ཏེ། ཕྱིས་མའི་མངལ་དུ་སྐྱེ་བར་མི་འགྱུར་རོ། །དེ་བཞིན་གཤེགས་པ་ཐམས་<line/>
ཅད་བལྟ་བ་དང༌། བྱང་ཆུབ་སེམས་དཔའ་ཐམས་ཅད་བལྟ་བའི་ཕྱིར་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་རྟག་ཏུ་མཆིས་པར་འགྱུར་རོ། །དཔྲལ་བར་ཐིག་ལེ་བགྱིས་ན། ཐམས་<line/>
ཅད་དུ་མི་གདའ་བར་འགྱུར་རོ། །མེ་ལྷ་རྟག་པར་རྒྱུན་དུ་དྲན་པར་བགྱིས་པ་ཙམ་གྱིས་རང་གི་གཟུགས་ཀྱིས་མདུན་ན་མཆིས་ནས་མཆོག་ཐམས་ཅད་སྩོལ་བར་བགྱིད་དོ། །དགོས་པ་<line/>
</page>
<page index="179" id="286A">༄༅། །ཐམས་ཅད་བགྱིད་པར་འགྱུར་རོ། །དེ་ནས་དོན་ཡོད་བསྒོངས་པ་སྒྲུབ་པར་འཚལ་ན། རིག་སྔགས་འཆང་དེས་འབྲས་དང་སྲན་མ་མ་ཤར་བསྲེས་ཏེ་བསྒྲིལ་ལ་<line/>
བསྒོངས་ནས་མར་དང༌། བུ་རམ་དང༌། ཤ་ཁ་ར་དང༌། སྦྲང་རྩི་ལྷན་ཅིག་བརྫིས་ནས་བིལ་བའི་ཚད་ཙམ་དུ་བགྱིས་ཏེ། དེས་འོག་ཏུ་ཤིང་ཀཱ་ར་བཱི་རའི་མེ་སྦར་ནས་བསྒོངས་པ་རེ་རེ་ལ་<line/>
ལན་བདུན་བཟླས་བརྗོད་བགྱིས་ནས་མེའི་ནང་ན་སྦྱིན་སྲེག་བགྱི་སྟེ། ཉིན་ལན་གསུམ་མཚན་ལན་གསུམ་དུ་བརྒྱ་རྩ་བརྒྱད་སྦྱིན་སྲེག་བགྱིའོ། །དེ་ནས་རིག་སྔགས་འཆང་ཡུངས་<line/>
ཀར་དང༌། མེ་ཏོག་ཅི་སྙེད་པ་དང་བསྲེས་ཏེ་ལན་ཉི་ཤུ་རྩ་གཅིག་བཟླས་བརྗོད་བགྱིས་ནས་མེའི་དབུས་སུ་སྩལ་བར་བགྱིའོ། །འབྲས་ཡོས་དང༌། ཡུངས་ཀར་དང༌། ཁྲོ་བོའི་རྒྱལ་པོ་<line/>
ལན་བརྒྱ་རྩ་བརྒྱད་བཟླས་ནས་གཏོར་བར་བགྱིའོ། །དེ་ནས་མེའི་དབུས་ནས་མེ་ལྷ་ལུས་ཕྱེད་ཙམ་ཕྱུང་ནས་རིན་པོ་ཆེ་སྣ་བདུན་ལས་བགྱིས་པའི་སྣོད་ཟས་བསྒོངས་པས་བཀང་<line/>
ནས་རིག་སྔགས་འཆང་ལ་རིག་སྔགས་འཆང༌། ཁྱོད་ཀྱིས་ཟས་བསྒོངས་པ་སྒྲུབ་པའི་ཆོ་ག་གྲུབ་ཟིན་གྱི། ལྷའི་ཟས་བསྒོངས་པ་ཆེན་པོ་ལོངས་ཤིག་ཅེས་སྟོབ་པར་བགྱིད་དོ། །<line/>
དེ་ནས་རིག་སྔགས་འཆང་གིས་ཟས་བསྒོངས་པའི་སྣོད་དེ་བླང་བར་བགྱིའོ། །བླངས་པ་ཙམ་ཁོ་ནས་བཅུད་ཀྱིས་ལེན་དུ་གྱུར་ནས་ནམ་མཁའ་ལ་འཕུར་བར་འགྱུར་རོ། །སྐྲ་ཅུང་ཟད་<line/>
</page>
<page index="180" id="286B">འཁྱིལ་བར་ཡང་འགྱུར་རོ། །པགས་པ་ཡོངས་སུ་དག་པར་འགྱུར་རོ། །རིག་སྔགས་འཆང་འཁོར་ལོས་བསྒྱུར་བར་འགྱུར་རོ། །རིག་སྔགས་འཆང་གི་འཁོར་ལོས་བསྒྱུར་བ་དྲུག་ཁྲི་བརྒྱ་<line/>
སྟོང་གིས་ཡོངས་སུ་བསྐོར་བར་འགྱུར་རོ། །མེ་ལྷ་གནས་དང་གཞལ་མེད་ཁང་དང་བཅས། འཁོར་དང་བཅས་པ་དབང་དུ་མཆིས་ནས་ལས་ཐམས་ཅད་བགྱིད་པར་འགྱུར་རོ། །གང་དང་<line/>
གང་གིས་ཟས་བསྒོངས་པ་ལ་རེག་པ་དེ་ཡང་ཐོས་པ་བསགས་པའི་རྒྱ་མཚོ་ཆེན་པོར་འགྱུར་རོ། །དོན་ཡོད་ཞགས་པའི་སྙིང་པོ་བྱང་ཆུབ་སེམས་དཔའ་ཐམས་ཅད་ཀྱིས་ཕྱག་བགྱིས་པ།<line/>
རྣམ་པར་གྲོལ་བའི་དཀྱིལ་འཁོར་ཕྱག་རྒྱ་དང༌། གསང་སྔགས་རིམ་པར་ཕྱེ་བ་དང་བཅས་པ་ཆོ་ག་ཞིབ་མོ་མཐའ་དག་རྫོགས་པར་ཁ་ཏོན་དུ་གནས་པ་འདི་ཉིན་གཅིག་བཞིན་ཤླཽ་ཀ་སྟོང་<line/>
ཀློག་གམ་འཆང་བར་བགྱིད་ན། ཚེ་བརྗེས་ནས་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་ཏེ། པདྨ་ལས་བརྫུས་ཏེ་སྐྱེས་ནས་སྐྱེ་བ་དྲན་པར་འགྱུར་རོ། །ལན་འགའ་ཡང་ཕྱིས་<line/>
དྲན་པ་བརྗེད་པར་མི་འགྱུར་རོ། །ཚིག་བཙུན་པར་འགྱུར་ཏེ། སེམས་ཅན་ཐམས་ཅད་ཀྱི་སྙིང་དུ་སྡུག་པར་འགྱུར་རོ། །མཆོད་པ་ཆེན་པོའི་འོས་སུ་འགྱུར་རོ། །དཔྲལ་བ་ལ་ཐིག་ལེ་བགྱིས་ན།<line/>
མི་གདའ་བར་གྱུར་ནས་འབྱུང་པོ་དང༌། གནོད་སྦྱིན་དང༌། སྲིན་པོ་ཐམས་ཅད་དབང་དུ་གྱུར་ནས་གནས་ཀྱི་སྒོ་ཐམས་ཅད་འབྱེད་པར་འགྱུར་རོ། །བུད་མེད་གང་ཞིག་བུའི་ཆེད་དུ་ཟས་བསྒོངས་<line/>
</page>
<page index="181" id="287A">༄༅། །པ་དེ་འཚལ་ན། བུ་གཟུགས་བཟང་བ། མཛེས་པ། བལྟ་ན་སྡུག་པ། ཁ་དོག་བཟང་པོ་རྒྱས་པ་མཆོག་དང་ལྡན་པ་རྙེད་ནས་ཡུན་རིང་དུ་འཚོ་ཞིང་ཡིད་གཞུངས་པ་<line/>
དང༌། མཁས་པ་དང༌། བསྟན་བཅོས་ཐམས་ཅད་ལ་བག་ཚ་བ་མ་མཆིས་པར་འགྱུར་རོ། །དེ་ནས་སྐྱེ་བོ་འབུམ་ཟས་སྩལ་བར་འཚལ་ན། འོ་མའི་ཐུག་པ་བསྒྲུབ་པར་བགྱི་སྟེ།<line/>
གནས་གཙང་མ་གཅོམ་བསྐྱུངས་པར་ཤིང་ཀཱ་ར་བཱི་རའི་ལྕུག་མས་དཀྲུག་ཅིང་དོན་ཡོད་ཞགས་པའི་སྙིང་པོའི་གསང་སྔགས་བཟླས་བརྗོད་བགྱིས་ཏེ། དེ་ནས་ཁྲོ་བོའི་རྒྱལ་པོ་ཆབ་<line/>
དང་ཡུངས་ཀར་ལ་བཟླས་བརྗོད་བགྱིས་ནས་གཏོར་བར་བགྱིའོ། །དེ་ནས་ཟས་བསྒོངས་པ་གཅིག་སྣོད་ཀྱི་ནང་ནས་ཕྱུང་ནས་འོ་ཐུག་ནང་དུ་སྩལ་ལོ། །དེ་ནས་ཆར་བགོས་ཏེ་ཐོག་མར་<line/>
དཀོན་མཆོག་གསུམ་ལ་བསོད་སྙོམས་དབུལ་བར་བགྱིའོ། །དེའི་འོག་ཏུ་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་ལ་དབུལ་བར་བགྱིའོ། །དེའི་འོག་<line/>
ཏུ་འཕགས་པ་འཇམ་དཔལ་ལ་དབུལ་བར་བགྱིའོ། །དེའི་འོག་ཏུ་དགེ་སྦྱོང་དང༌། བྲམ་ཟེ་དང༌། རྒྱལ་རིགས་དང༌། རྗེའུ་རིགས་དང༌། དམངས་རིགས་དང༌། སྐྱེས་པ་དང༌། བུད་མེད་<line/>
དང༌། ཁྱེའུ་དང༌། བུ་མོ་རྣམས་དང༌། བཀྲེན་པ་དང༌། སྡུག་ཕོངས་པ་དང༌། ལམ་གྱིས་དུབ་པ་དང༌། སློང་མོ་བ་རྣམས་ལ་རབ་ཏུ་སྩལ་བར་བགྱིའོ། །ཇི་ཙམ་དུ་སྐྱེ་བོ་འབུམ་ཅི་འཚལ་<line/>
</page>
<page index="182" id="287B">པར་ཁ་ཟས་འཚལ་དུ་སྩལ་ཀྱང་སྣོད་དེ་གང་བའམ་བྲི་བར་མི་མངོན་ཞིང་དེ་བས་པར་མི་འགྱུར་རོ། །གང་དག་ཟས་དེ་འཚལ་བ་དེ་དག་སྔོན་གྱི་སྡིག་པ་དང༌། སྒྲིབ་པ་དང༌། བར་དུ་<line/>
གཅོད་པ་ཐམས་ཅད་དང་བྲལ་བར་འགྱུར་རོ། །ནད་ཐམས་ཅད་དང་བྲལ་བར་འགྱུར་རོ། །དག་ཐམས་ཅད་དང༌། ཕས་ཀྱི་རྒོལ་བ་དང༌། མི་མཛའ་བའི་འཇིགས་པ་ཐམས་ཅད་ཀྱིས་ཚུགས་པར་<line/>
མི་འགྱུར་རོ། །འབྱུང་པོ་དང༌། གནོད་སྦྱིན་དང༌། སྲིན་པོའི་འཇིགས་པ་ཐམས་ཅད་ཀྱིས་མི་ཚུགས་པར་འགྱུར་རོ། །ལུས་མཉེན་ཅིང་འཇམ་པར་འགྱུར་རོ། །ང་རོ་ལྷ་ལྟར་མཉེན་ཞིང་སྙན་<line/>
ལ་དགའ་བར་བགྱིད་པའི་དབྱངས་སུ་འགྱུར་རོ། །རྟག་ཏུ་དུབ་པའི་སྡུག་བསྔལ་ཐམས་ཅད་ཡོངས་སུ་སྤངས་པར་འགྱུར་རོ། །རྟག་ཏུ་ཇི་སྲིད་འཚོའི་བར་དུ་བདེ་བ་ཡང་དག་པར་སྟོབ་པར་<line/>
འགྱུར་རོ། །ཚེ་བརྫེས་ནས་བདེ་འགྲོ་ཐམས་ཅད་དུ་འགྲོ་བར་འགྱུར་རོ། །འོ་མའི་ཐུག་པས་ལྷུང་བཟེད་བཀང་ནས་དེ་གནས་མཐོན་པོ་བླ་གབ་མེད་པར་དཀྱིལ་འཁོར་བགྱིས་ཏེ་དཀྱིལ་འཁོར་<line/>
གྱི་སྟེང་དུ་བཞག་ནས་ཕྱོགས་བཅུའི་དེ་བཞིན་གཤེགས་པ་ཐམས་ཅད་ལ་ལྷུང་བཟེད་དེ་དབུལ་བར་བགྱིའོ། །ཕུལ་བ་ཙམ་གྱི་མོད་ལ་ཆུ་བོ་གངྒཱའི་བྱེ་མ་འབུམ་ཕྲག་བརྒྱ་སྟོང་གི་བྱེ་མ་<line/>
སྙེད་ཀྱི་ཕྱོགས་བཅུའི་སངས་རྒྱས་གྱི་ཞིང་གི་དེ་བཞིན་གཤེགས་པ་ཐམས་ཅད་ཀྱིས་དེ་བཞིན་གཤེགས་པ་རེ་རེའི་སྤྱན་སྔར་ལྷའི་ཞལ་ཟས་རོ་བརྒྱ་དང་ལྡན་པའི་ལྷའི་ཟས་བསྒོངས་པ་དང་<line/>
</page>
<page index="183" id="288A">༄༅། །ལྷའི་འོ་ཐུག་གིས་ལྷུང་བཟེད་བཀང་བ་དང༌། ལྷའི་ཙནྡན་གྱི་དཀྱིལ་འཁོར་ལྷའི་མེ་ཏོག་སིལ་མ་བཀྲམ་པ་ཡང་འབྱུང་བར་འགྱུར་རོ། །ཕྱོགས་བཅུའི་སངས་<line/>
རྒྱས་ཀྱི་ཞིང་དུ་གཏོགས་པའི་དེ་བཞིན་གཤེགས་པའི་འཁོར་གྱི་དཀྱིལ་འཁོར་དང་བཅས་པ། བྱང་ཆུབ་སེམས་དཔའི་ཚོགས་དང་ཉན་ཐོས་ཀྱི་དགེ་འདུན་དང་བཅས་པ་ལ་ལྷའི་ཞལ་<line/>
ཟས་རོ་བརྒྱ་དང་ལྡན་པའི་མཆོག་གིས་བསྟབས་པར་འགྱུར་རོ། །དེ་བཞིན་གཤེགས་པའི་འཁོར་གྱི་དཀྱིལ་འཁོར་དང་བཅས་པ། བྱང་ཆུབ་སེམས་དཔའི་ཚོགས་དང༌། ཉན་ཐོས་ཀྱི་<line/>
དགེ་འདུན་དང་བཅས་པ་དེ་དག་ཐམས་ཅད་ཀྱིས་རིག་སྔགས་འཆང་ཡོན་བདག་དེའི་ཡོན་སྦྱོང་བར་མཛད་དོ། །གང་གི་ཕྱིར་ཡོན་སྦྱང་ནས་སྐལ་པ་དང་མཐུན་པའི་ཚེ་འདི་ཉིད་དང༌།<line/>
གཞན་དུ་དབང་ཕྱུག་ཆེན་པོ་འཐོབ་པར་འགྱུར་རོ། །གྲུབ་པ་ཆེན་པོའི་གསེར་གྱིས་འབྱོར་བར་འགྱུར་རོ། །མཛོད་དང་བང་མཛོད་མང་པོས་རྒྱས་པར་འགྱུར་རོ། །དེ་བཞིན་གཤེགས་<line/>
པ་ཐམས་ཅད་ཀྱིས་དགོངས་པར་འགྱུར་རོ། །བྱང་ཆུབ་སེམས་དཔའ་ཐམས་ཅད་བལྟ་འཚལ་བར་འགྱུར་རོ། །ལྷ་ཐམས་ཅད་ཀྱིས་དེ་ལ་སྲུང་བ་དང༌། བསྐྱབ་པ་དང༌། སྦ་བ་བགྱིད་པར་<line/>
འགྱུར་རོ། །དེ་ནས་རྒྱལ་པོ་བཙུན་མོའི་འཁོར་དང་དཔུང་གི་ཚོགས་ཡན་ལག་བཞི་དང་བཅས་པ་དབང་དུ་བགྱི་བར་འཚལ་ན། རིག་སྔགས་འཆང་དེས་ལེགས་པར་ཁྲུས་བགྱིས་<line/>
</page>
<page index="184" id="288B">ཏེ་གཙང་མས་གོས་གཙང་མ་བགོས་ནས་འོ་ཐུག་མར་དང་བསྲེས་པ་འདིས་ལན་བརྒྱ་རྩ་བརྒྱད་སྦྱིན་སྲེག་བགྱིའོ། །སྒྲོན་ཤིང་དང་ཨརྐའི་ཤིང་གི་ཡམ་སྲེག་ཤིང་གིས་མེ་སྦར་བར་བགྱིའོ། །<line/>
སྤྱིན་སྲེག་ལན་སྟོང་རྩ་བརྒྱད་ཚང་བ་དང༌། རྒྱལ་པོ་བཙུན་མོའི་འཁོར་དང་དཔུང་གི་ཚོགས་ཡན་ལག་བཞི་དང་བཅས་པ་བདག་ཉིད་དམ་ནོར་དབང་དུ་གྱུར་ནས་མཆིས་པར་འགྱུར་རོ། །<line/>
ནུབ་གསུམ་དུ་བགྱིས་ན། ཀླུའི་རྒྱལ་པོ་ཐམས་ཅད་གནས་དང་འཁོར་དུ་བཅས་པ་དབང་དུ་གྱུར་ནས་མཆིས་པར་འགྱུར་རོ། །ནུབ་ལྔར་བགྱིད་ན། འབྱུང་པོ་དང༌། གནོད་སྦྱིན་དང༌། སྲིན་<line/>
པོ་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་དང༌། མི་མ་ལགས་པ་ཐམས་ཅད་དང༌། མི་ཐམས་ཅད་འཁོར་དང་བཅས་པར་དབང་དུ་གྱུར་<line/>
ནས་མཆིས་པར་འགྱུར་རོ། །ནུབ་བདུན་དུ་བགྱིས་ན། རིག་འཛིན་ཐམས་ཅད་དབང་དུ་གྱུར་ནས་མཆིས་པར་འགྱུར་རོ། །ནུབ་ཐམས་ཅད་དུ་བགྱིས་ན། བརྒྱ་བྱིན་ལ་སོགས་པ་སུམ་ཅུ་རྩ་<line/>
གསུམ་རིས་གྱི་ལྷ་རྣམས་དང༌། ལྷའི་བུ་མོའི་ཚོགས་ཐམས་ཅད་དང༌། གཙང་མའི་ལྷའི་བུ་མོ་རྣམས་བབས་ནས་དབང་དུ་འགྱུར་ཏེ། ཇི་སྲིད་འཚོ་བའི་བར་དུ་བསྙེན་བཀུར་བགྱིད་ཅིང་མ་<line/>
མཆིས་པར་འགྱུར་རོ། །ཟླ་བ་ཉ་ནས་བརྩམས་ཏེ་མར་གྱི་ངོའི་ཚེས་ཉི་ཤུ་གསུམ་མམ་གནམ་སྟོང་གི་བར་དུ་དུས་གསུམ་དུ་ལན་ཉི་ཤུ་རྩ་གཅིག་སྦྱིན་སྲེག་བགྱིས་ལ། །ཨརྐའི་ཤིང་<line/>
</page>
<page index="185" id="289A">༄༅། །གི་ཡམ་སྲེག་ཤིང་གིས་མེ་སྦར་ནས་གནམ་སྟོང་གིས་རྫོགས་པ་དང༌། འཕགས་པ་སྤྱན་རས་གཟིགས་དབང་ཕྱུག་རང་གི་གཟུགས་ཀྱིས་མདུན་དུ་མཆིས་ནས་རིག་<line/>
སྔགས་འཆང༌། ལེགས་སོ་ཞེས་བགྱི་བ་སྩོལ་བར་འགྱུར་ཏེ། རིག་སྔགས་འཆང༌། ལེགས་སོ་ལེགས་སོ། །ང་མཉེས་པར་བྱས་ཀྱི། རིག་སྔགས་འཆང༌། སྨྲོས་ཤིག་དང༌། མཆོག་<line/>
སྦྱིན་ཏེ། གང་གཉེར་བ་དེ་ཐམས་ཅད་སྦྱིན་ནོ། །གཏེར་སྨྲ་བྲའམ། ནོར་བསྒྱུར་བ་སྨྲ་བའམ། ཞིང་སྨྲ་བའམ། ནམ་མཁའ་ལ་འགྲོ་བའམ། མི་སྣང་བར་བྱ་བའམ། གསང་སྔགས་<line/>
སྨྲ་བའམ། ཆོ་ག་ཞིབ་མོ་འགྲུབ་པ་དེ་དག་ཐམས་ཅད་སྦྱིན་ནོ། །རྒྱལ་པོ་ཉིད་དམ། བློན་པོ་ཉིད་དམ། ཡུལ་བདག་ཉིད་དམ། ཕྱུག་པ་ཉིད་དམ། གྲོང་རྡལ་འཐོབ་པའམ། གོས་འཐོབ་<line/>
པའམ༑ བ་ལང་དང༌། རྟ་དང༌། མ་ཧེ་དང༌། རྔ་མོ་དང༌། ལུག་འཐོབ་པའམ། ནོར་འཐོབ་པའམ། འབྲུ་འཐོབ་པ་དེ་དག་ཐམས་ཅད་སྦྱིན་ནོ། །ནམ་མཁའ་ལ་འགྲོ་བ་འམ། མི་སྣང་བར་<line/>
བྱ་བའམ། རྫུ་འཕྲུལ་འཐོབ་བའམ། ཏིང་ངེ་འཛིན་འཐོབ་བའམ། གཟུངས་འཐོབ་པའམ། ཕྱག་རྒྱ་དང༌། དཀྱིལ་འཁོར་གྱི་ཆོ་ག་ཞིབ་མོ་སྒྲུབ་པའམ། རོ་ལངས་བསླངས་པའམ།<line/>
རིག་འཛིན་གྲུབ་པ་ཉིད་དམ། རལ་གྲིའི་རིག་འཛིན་ཉིད་དམ། ནམ་མཁའི་རིག་འཛིན་ཉིད་དམ། ཕུག་ཏུ་འཇུག་པའམ། དུར་ཁྲོད་དུ་འཇུག་པའམ། ནགས་སུ་འཇུག་པའམ།<line/>
</page>
<page index="186" id="289B">རི་ལ་རྒྱུ་བ་དེ་དག་ཐམས་ཅད་སྦྱིན་ནོ། །དེ་ནས་རིག་སྔགས་འཆང་གི་ཇི་ལྟར་ཡིད་ལ་བསམ་ཞིང་སྨྲས་པ་དེ་དག་ཐམས་ཅད་སྩོལ་བར་བགྱིད་དོ། །རིག་སྔགས་འཆང་ལ་བསྟན་པ་ཙམ་<line/>
གྱི་མོད་ལ་དྲི་མེད་དོན་ཡོད་ལྟ་བ་ཞེས་བགྱི་བ་ལུས་ཡོངས་སུ་དག་པ་འཐོབ་པར་འགྱུར་རོ། །ཚེ་བརྗེས་ནས་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་ཏེ། པདྨའི་ཟེ་བའི་དབུས་<line/>
ནས་བརྫུས་ཏེ་སྐྱེས་ནས་སྐྱེ་བའི་སྐྱེ་བ་དྲན་པར་འགྱུར་རོ། །དོན་ཡོད་ཞགས་པའི་སྙིང་པོ་བྱང་ཆུབ་སེམས་དཔའ་ཐམས་ཅད་ཀྱིས་ཕྱག་བགྱིས་པ། རྣམ་པར་གྲོལ་བའི་དཀྱིལ་འཁོར་ཕྱག་<line/>
རྒྱ་དང༌། དཀྱིལ་འཁོར་རིམ་པར་ཕྱེ་བ་དང་བཅས་པ། ཆོག་ཞི་བ་མོ་མཐའ་དང་བཅས་པ་འདི་རྫོགས་ཏེ་བྱང་ཆུབ་ཀྱི་སྙིང་པ་ལ་ཐུག་གི་བར་དུ་ཁ་དོན་དུ་གནས་པར་བགྱིའོ། །དེ་ནས་<line/>
ལ་དུའི་སྤྱིན་སྲེག་གི་ཆོ་ག་སྒྲུབ་པར་འཚལ་ན། རིག་སྔགས་འཆང་དེས་ཁ་ཟས་ལ་ལ་དུ་སྟོང་རྩ་བརྒྱད་བགྱིས་ལ། དེ་ནས་རིག་སྔགས་འཆང་གིས་དོན་ཡོད་པའི་ཞགས་པའི་སྙིང་པོ་<line/>
ལན་སྟོང་རྩ་བརྒྱད་བཟླས་བརྗོད་བགྱིའོ། །དེ་ནས་ལེགས་པར་ཁྲུས་བགྱིས་ཏེ་གཙང་མས་གོས་གཙང་མ་བགོ་པར་བགྱིའོ། །དེ་ནས་ལ་དུ་མར་དང་བསྲེས་ཏེ་སྦྱིན་སྲེག་བགྱིའོ། །ཤིན་ཏུ་<line/>
དྲི་ཞིམ་པོའི་ཤིང་གི་ཡམ་སྲེག་ཤིང་གིས་མེ་སྦར་བར་བགྱིའོ། །སྟོང་རྩ་བརྒྱད་ཚང་བ་དང་མེའི་དབུས་ནས་ཁྱེའུ་ཞིག་བྱུང་ནས་སྣོད་ལྷའི་ལ་དུས་བཀང་ནས་དབུལ་བར་བགྱིད་དོ། །དེ་<line/>
</page>
<page index="187" id="290A">༄༅། །ནས་རིག་སྔགས་འཆང་གིས་ཡུངས་ཀར་ལ་ལན་བདུན་བཟླས་ཏེ་ཁྱེའུ་དེའི་ལག་ཏུ་གཏོར་རོ། །ཁྱེའུ་དེས་རིག་སྔགས་འཆང་ལ་སྨྲས་པ། རིག་སྔགས་<line/>
འཆང༌། ཅི་ཞིག་དོན་དུ་གཉེར། རིག་སྔགས་འཆང་གིས་འདོད་པ་ཐམས་ཅད་བྱིན་ཅིག་ཅེས་བརྗོད་པར་བགྱིའོ། །དེས་སྨྲས་པ། རིག་སྔགས་འཆང་སྣོད་ཀྱི་ལ་དུ་ཁྱེར་ཅིག་དང༌།<line/>
འདིས་ཁྱོད་ཀྱི་དགོས་པ་དཔག་ཏུ་མེད་པ་འགྲུབ་པར་འགྱུར་རོ། །འདི་ནི། ཁྱོད་ཀྱི་བཅུད་ཀྱི་མཆོག་ཡིན་ནོ། །རིག་སྔགས་འཆང༌། ལོངས་ཤིག །འདི་ནི། ཁྱོད་ཀྱི་གྲུབ་པའི་མཆོག་<line/>
ཡིན་ནོ༑ ༑དེ་ནས་རིག་སྔགས་འཆང་གིས་སྣོད་གང་བ་ད་བླངས་ཏེ་ཁྱེའུ་ལ་ཡང་ཁྱེད་ཀྱིས་ཁོ་བོའི་གྲོགས་ཤིག་གྱིས་ཅེས་བརྗོད་པར་བགྱིའོ། །ཁྱེའུས་སྨྲས་པ། དགོས་པ་ཐམས་ཅད་འགྲུབ་<line/>
པའི་གྲོགས་བགྱིའོ། །རིག་སྔགས་འཆང༌། །གང་གི་ཚེ་དགོས་པ་བྱང་བ་དེའི་ཚེ་གུ་གུལ་དང་ཙནྡན་ལྷན་ཅིག་བསྲེས་ལ་མར་དང་ཡུངས་ཀར་སྦྱར་ནས་དོན་ཡོད་ལྕགས་ཀྱུ་ལན་<line/>
བདུན་བཟླས་ཏེ་སྦྱིན་སྲེག་བགྱིའོ། །ཨརྐའི་ཤིང་གི་མེ་སྦར་རོ། །སྦྱིན་སྲེག་བགྱིས་པ་ཙམ་གྱི་མོད་ལ་བདག་བཀུག་པས་མོད་ལ་མཆིས་ནས་དགོས་པ་ཐམས་ཅད་བསྒྲུབ་པར་<line/>
བགྱིའོ། །ལས་ཐམས་ཅད་བགྱིའོ། །ཇི་སྲིད་འཚོའི་བར་དུ་བསྙེན་བཀུར་བགྱིས་མཆིས་ཤིང་བཀུར་སྟིར་སྤྱད་པར་བགྱིའོ། །བགེགས་དང༌། ལོག་འདྲེན་དང༌། འབྱུང་པོ་དང༌། གནོད་<line/>
</page>
<page index="188" id="290B">སྦྱིན་དང༌། སྲིན་པོ་ཐམས་ཅད་བཟློག་པར་བགྱིའོ། །དེ་ནས་རིག་སྔགས་འཆང་གིས་ལ་དུ་དེ་ལ་རེག་པར་བགྱིས་ན། ནམ་མཁའ་ལ་འཕུར་ནས་རིག་སྔགས་འཆང་གི་རིགས་ཐམས་ཅད་<line/>
ཟིལ་གྱིས་གནོན་པར་འགྱུར་རོ། །རིག་སྔགས་འཆང་ཐམས་ཅད་ཀྱི་འཁོར་ལོས་བསྒྱུར་བར་འགྱུར་རོ། །རིག་སྔགས་འཆང་གི་འཁོར་ལོས་བསྒྱུར་བ་ས་ཡ་ཕྲག་གཉིས་དང༌། བྱེ་བ་<line/>
ཕྲག་བདུན་གྱིས་ཡོངས་སུ་བསྐོར་བར་འགྱུར་རོ། །ཚེའི་ཚང་ལྷའི་བསྐལ་བ་དྲུག་ཁྲིར་འགྱུར་རོ། །སྐྲ་ཅུང་ཟད་འཁྱིལ་བར་ཡང་འགྱུར་རོ། །ལ་དུ་ལྷུང་བཟེད་ཀྱི་ནང་དུ་སྩལ་ཏེ་འཕགས་<line/>
པ་སྤྱན་རས་གཟིགས་དབང་ཕྱུག་གི་མདུན་དུ་བཞག་ནས་དོན་ཡོད་རྒྱལ་པོའི་ཁྲོ་བོས་དབང་བསྐུར་ཏེ། དེ་ནས་དགེ་སྦྱོང་དང༌། བྲམ་ཟེ་དང་རྒྱལ་རིགས་དང༌། རྗེའུ་རིགས་དང༌། སྐྱེས་པ་<line/>
དང༌། བུད་མེད་དང༌། ཁྱེའུ་དང༌། བུ་མོ་ཐམས་ཅད་ལ་སྩལ་བར་བགྱི་སྟེ། ལོངས་སྤྱོད་དུ་སྩལ་ཀྱང་བས་པར་མི་འགྱུར་གྱི། སླར་ཞིང་འཕེལ་བར་འགྱུར་ཏེ། ཇི་སྲིད་དུ་ལྷུང་བཟེད་ན་<line/>
ལ་དུ་མཆིས་པ་དེ་སྲིད་དུ་འཕེལ་བར་འགྱུར་ཏེ། ཇི་སྲིད་དུ་སྐྱེ་བོ་འབུམ་འབུམ་མང་ཞིང་ཕལ་ཆེ་བར་སྩལ་ཀྱང་གཏུགས་པར་མི་འགྱུར་རོ། །ལ་དུ་ལ་དོན་ཡོད་ཞགས་པའི་སྙིང་པོ་<line/>
ལན་བདུན་བཟླས་བརྗོད་བགྱིས་ན། དེའི་འོག་ཏུ་གང་དུ་རེག་པ་དེ་ཡང་གསེར་བཟང་པོར་འགྱུར་རོ། །ལ་དུ་ལ་ལན་བདུན་བཟླས་བརྗོད་བགྱིས་ཏེ་ཀླུའི་གནས་སུ་འཕངས་ན། དེའི་ཚེ་རྒྱ་<line/>
</page>
<page index="189" id="291A">༄༅། །མཚོ་ཆེན་པོ་མཐར་གཏུགས་པའི་ཀླུའི་རྒྱལ་པོ་འཁོར་དང་བཅས་པ་ཐམས་ཅད་དབང་དུ་གྱུར་ནས་མཆིས་པར་འགྱུར་ཏེ། བསྒོ་ན་ཆར་མི་འབབ་པ་བསྒོ་བ་<line/>
བཞིན་ཆར་འབེབས་པར་བགྱིད་དོ། །ཅི་བསྒོ་བ་བཞིན་བགྱིད་པར་འགྱུར་རོ། །ཧ་ཅང་ཆར་ཆེས་ན། བསྒོ་བ་བཞིན་ཧ་ཅང་ཆར་ཆེན་པོ་འགུམས་པར་བགྱིད་དོ། །རླུང་དང༌། གྲང་བ་<line/>
དང༌། ཚ་བ་དང༌། སེར་བ་ཐམས་ཅད་བསྒོ་བ་ཙམ་གྱིས་གཅོད་པར་བགྱིད་དོ། །ཕུག་གི་སྒོར་ལ་དུ་ལ་ལན་བདུན་བཟླས་བརྗོད་བགྱིས་ནས་ཕུག་གི་སྒོར་བསྣུན་ན། ཕུག་གི་སྒོ་<line/>
ཐམས་ཅད་འབྱེ་བར་འགྱུར་རོ། །འཁྲུལ་འཁོར་དང༌། གཏན་པ་དང༌། སྒོ་གླེགས་ཐམས་ཅད་དུམ་བུར་བཅག་པར་འགྱུར་རོ། །གནས་ན་གནས་པ་ཐམས་ཅད་ཕྱིར་བྱུང་ནས་རིག་<line/>
སྔགས་འཆང་གི་མདུན་དུ་མཆིས་ཏེ་བསྒོ་བ་བཞིན་བགྱིད་པར་འགྱུར་རོ། །ནགས་ཚང་ཚིང་གི་དབུས་སུ་འཕངས་ན། ནགས་ཚང་ཚིང་གི་གནས་ཀྱི་སྒོ་ཐམས་ཅད་ཕྱེ་ནས་སྨན་<line/>
གྱི་རྫས་ཐམས་ཅད་རང་གི་གཟུགས་ཀྱིས་མདུན་ན་མཆིས་པར་འགྱུར་རོ། །ལ་དུ་ལ་ལན་བདུན་བཟླས་བརྗོད་བགྱིས་ཏེ་དུར་ཁྲོད་ཆེན་པོའི་དབུས་སུ་འཕངས་ན། འབྱུང་པོ་<line/>
དང༌། གནོད་སྦྱིན་དང༌། སྲིན་པོ་དང་བཅས་པའི་གནས་ཀྱི་སྒོ་ཐམས་ཅད་འབྱེ་བར་འགྱུར་རོ། །གནོད་སྦྱིན་དང༌། སྲིན་པོ་དང༌། འབྱུང་པོ་ཐམས་ཅད་སྒྲེན་མོར་གྱུར་ནས་ཐམས་<line/>
</page>
<page index="190" id="291B">ཅད་དབང་དུ་མཆིས་པར་འགྱུར་ཞིང་ཇི་སྲིད་འཚོའི་བར་དུ་བསྒོ་བ་བཞིན་མཆིས་པར་འགྱུར་རོ། །རྨ་མ་བྱུང་བའི་མི་རོ་ལ་དྲི་ཆབ་ཀྱིས་ཁྲུས་བགྱིས་ལ་ལ་དུ་ལ་ལན་ཉི་ཤུ་རྩ་གཅིག་<line/>
བཟླས་བརྗོད་བགྱིས་ཏེ་ལག་པ་གཉིས་སུ་ལ་དུ་སྩལ་ལ། གོས་དཀར་པོས་རོ་གཡོགས་ནས་ཁྲོ་བོའི་རྒྱལ་པོ་ཡུངས་ཀར་དང་ཆབ་ལ་ལན་བདུན་བཟླས་ནས་དབང་བསྐུར་ན། ཅི་དྲིས་<line/>
པ་དེ་དག་ཐམས་ཅད་སྨྲ་བར་འགྱུར་ཏེ། བདེ་བ་དང༌། ལོ་ལེགས་པ་དང༌། ལོ་ནོངས་པ་དང༌། ནད་དང༌། གནོད་པ་དང༌། འཚེ་བ་དང༌། ཕ་རོལ་གྱི་དཔུང་དང༌། ཕས་ཀྱི་དགྲ་བོ་དང༌། མི་མཛའ་<line/>
བའི་འཇིགས་པ་དང༌། མི་ངས་དང༌། ཡམས་ཀྱི་ནད་དེ་དག་ཐམས་ཅད་སྨྲ་བར་འགྱུར་རོ། །ལྷའི་འཇིག་རྟེན་དུ་སྐྱེ་བའམ། སངས་རྒྱས་ཀྱི་ཞིང་དུ་སྐྱེ་བ་སྨྲ་བར་འགྱུར་ཞིང༌། དམྱལ་བར་<line/>
སྐྱེ་བ་སྨྲ་བར་འགྱུར་རོ། །ཚེ་རིང་བའམ། ཚེ་ཐུང་བ་སྨྲ་བར་འགྱུར་རོ། །དུས་མ་ལགས་པའི་འཆི་བ་སྨྲ་བར་འགྱུར་རོ། །གཏེར་གྱི་གཏམ་སྨྲ་བར་འགྱུར་ཏེ། ནོར་བསྒྱུར་བའི་གཏམ་མམ།<line/>
ཞིང་གི་གཏམ་མམ། མིག་འཕྲུལ་གྱི་གཏམ་སྨྲ་བར་འགྱུར་རོ། །ཆོ་ག་ཞིབ་མོ་འགྲུབ་པ་དང༌། གསང་སྔགས་འགྲུབ་པ་དང༌། ཕྱག་རྒྱའི་དཀྱིལ་འཁོར་འགྲུབ་པ་སྨྲ་བར་འགྱུར་རོ། །<line/>
མིག་སྨན་འགྲུབ་པ་དང༌། རིལ་བུ་འགྲུབ་པ་སྨྲ་བར་འགྱུར་རོ། །ནམ་མཁའ་ལ་མཆི་བ་དང༌། མི་གདའ་བར་བགྱི་བ་དང༌། རོ་ལངས་བསླང་བ་དང༌། རིགས་མ་དག་པ་དང༌། དགྲ་ཆད་པས་<line/>
</page>
<page index="191" id="292A">༄༅། །གཅད་ཅིང་དབང་དུ་བགྱི་བ་དེ་དག་ཐམས་ཅད་སྨྲ་བར་འགྱུར་རོ། །སྒྱུ་ཐབས་སྨྲ་བར་འགྱུར་རོ། །ཉམས་པ་སྨྲ་བར་འགྱུར་རོ། །འཕེལ་བ་སྨྲ་བར་འགྱུར་བ་ནས་<line/>
བསྐལ་བ་ལས་འདས་པའི་འདས་པ་དང༌། མ་འོངས་པ་དང༌། ད་ལྟར་བྱུང་བའི་བར་དུ་སྨྲ་བར་འགྱུར་རོ། །དེ་ནས་རིག་སྔགས་འཆང་གིས་ཆབ་ཀྱི་ཁར་སྩལ་ལ་ལ་དུ་བླངས་ན། རོ་<line/>
འགྱེལ་བར་འགྱུར་རོ། །ལ་དུ་ལ་ལན་ཉི་ཤུ་རྩ་གཅིག་བཟླས་བརྗོད་བགྱིས་ནས་རྒྱལ་པོའི་སྒོར་བསྣུན་ན། རྒྱལ་པོའི་བཙུན་མོའི་འཁོར་དང་བཅས་པ་བདག་ཉིད་དམ། ནོར་དབང་<line/>
དུ་གྱུར་ནས་མཆིས་པར་འགྱུར་རོ། །གྲོང་ཁྱེར་གྱི་སྒོར་བསྣུན་ན། གྲོང་ཁྱེར་ན་གནས་པའི་སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་ཐམས་ཅད་དབང་དུ་གྱུར་ནས་མཆིས་པར་<line/>
འགྱུར་ཞིང་ནོར་ཆེན་པོ་འདུ་བ་འགྲུབ་པ་འཐོབ་པར་འགྱུར་རོ། །མཆོད་པའི་གནས་ཆེན་པོར་འགྱུར་རོ། །ལ་དུ་ལ་ལན་བདུན་བཟླས་བརྗོད་བགྱིས་ཏེ་དཔལ་ལྷ་མོ་ཆེན་མེའི་<line/>
ལག་པར་སྩལ་ན། དཔལ་ལྷ་མོ་ཆེན་མོ་དབང་དུ་གྱུར་ནས་ནོར་ཆེན་པོ་སྩོལ་ཅིང་ཇི་སྲིད་འཚོའི་བར་དུ་མཆིས་པར་འགྱུར་རོ། །ལ་དུ་ལ་ལན་བརྒྱ་རྩ་བརྒྱད་བཟླས་བརྗོད་བགྱིས་<line/>
ནས་ཁུག་མའི་ནང་དུ་སྩལ་ཏེ་མཆན་ཁུང་དུ་བསྲེལ་བར་བགྱི་སྟེ། ཇི་ཙམ་དུ་བསལ་བ་དེ་སྲིད་དུ་མི་གདའ་བར་གྱུར་ནས་གང་དུ་སྩལ་བ་དེར་འཇུག་པར་འགྱུར་རོ། །གང་ན་<line/>
</page>
<page index="192" id="292B">ཤིང་གཅིག་པའམ། འབབ་ཆུ་གཅིག་པར་ལ་དུ་ལ་ཁྲོ་བོའི་རྒྱལ་པོ་ལན་བརྒྱ་རྩ་བརྒྱད་བཟླས་བརྗོད་བགྱི་སྟེ་དབང་བསྐུར་ནས་ཤིང་གི་དྲུང་དུ་བརྡེག་ན། འདོད་རྒྱུར་བསྒྱུར་བ་དབང་དུ་<line/>
གྱུར་ནས་མཆིས་པར་འགྱུར་རོ། །ཇི་ལྟར་བསམ་པའི་འདོད་པ་ཐམས་ཅད་ཉེ་བར་མཆིས་ནས་ཡོངས་སུ་སྤྱོད་པ་དང༌། ཇི་སྲིད་འཚོའི་བར་དུ་མཆིས་པར་འགྱུར་རོ། །ལ་དུ་ལ་ལན་ཉི་ཤུ་རྩ་<line/>
གཅིག་བཟླས་བརྗོད་བགྱིས་ཏེ། མ་མོའི་གནས་སུ་ནག་པོ་ཆེན་པོའི་སྤྱི་གཙུག་ཏུ་བཞག་ལ་ཁྲོ་བོའི་རྒྱལ་པོ་ལན་བདུན་བཟླས་ཏེ་ཆབ་དང་ཡུངས་ཀར་གྱིས་དབང་བསྐུར་བར་བགྱིས་<line/>
ན། དེ་ནས་སྦྱོར་བ་མོ་ཐམས་ཅད་དང༌། མཁའ་འགྲོ་མ་ཐམས་ཅད་དབང་དུ་གྱུར་ནས་མངག་གཞུག་པ་ལས་ཐམས་ཅད་བགྱིད་པར་འགྱུར་རོ། །ལ་དུ་ལ་ལན་ཉི་ཤུ་རྩ་གཅིག་<line/>
བཟླས་ཏེ་ནག་པོ་ཆེན་པོའི་ལྟེ་བའི་ཕྱོགས་སུ་བཞག་ན། མ་མོའི་ཚོགས་ཐམས་ཅད་རང་གི་གཟུགས་ཀྱིས་མདུན་དུ་མཆིས་ནས་མཆོག་ཐམས་ཅད་སྩོལ་བར་འགྱུར་རོ། །ལས་<line/>
ཐམས་ཅད་བགྱིད་པར་འགྱུར་རོ། །ལ་དུ་ལ་ལན་བརྒྱ་རྩ་བརྒྱད་བཟླས་བརྗོད་བགྱིས་ནས་འཕགས་པ་འཇམ་དཔལ་གྱི་ལྷུང་བཟེད་ཀྱི་ནང་དུ་སྩལ་ཏེ་ཁྲོ་བོའི་རྒྱལ་པོས་དབང་བསྐུར་<line/>
བགྱིས་ན། ཇི་སྲིད་དུ་ལྷུང་བཟེད་ན་ལ་དུ་མཆིས་པ་དེ་སྲིད་དུ་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་སྤྱན་སྔར་ལྷའི་ཞལ་ཟས་རོ་སྣ་ཚོགས་ཀྱི་རོའི་མཆོག་དང་ལྡན་<line/>
</page>
<page index="193" id="293A">༄༅། །པ་དག་འབྱུང་བར་འགྱུར་ཞིང༌། ཉན་ཐོས་དང་བྱང་ཆུབ་སེམས་དཔའི་ཚོགས་ཀྱི་འཁོར་གྱི་དཀྱིལ་འཁོར་ཆེན་པོ་དང་བཅས་པ་ཚིམ་པར་བགྱིས་པར་<line/>
འགྱུར་རོ། །དེ་བཞིན་གཤེགས་པ་དེ་དག་ཐམས་ཅད་དང༌། བྱང་ཆུབ་སེམས་དཔའི་ཚོགས་དང༌། ཉན་ཐོས་ཀྱི་དགེ་འདུན་དང་བཅས་པ་དེ་དག་གི་རིག་སྔགས་འཆང་དེའི་ཡོན་<line/>
སྦྱོང་བ་མཛད་པར་འགྱུར་རོ། །ལ་དུ་ལ་ལན་བརྒྱ་རྩ་བརྒྱད་བཟླས་བརྗོད་བགྱིས་ཏེ་ཁྲོ་བོའི་རྒྱལ་པོའི་དབང་བསྐུར་ལ་ལྕགས་ཀྱུའི་རྒྱལ་པོས་ཆབ་ལ་བཟླས་བརྗོད་བགྱིས་ན། མེ་<line/>
ཐབ་ཀྱི་མཚམས་བཅིང་བར་བགྱིའོ། །དེ་ནས་ཨརྐའི་ཡམ་སྲེག་ཤིང་གིས་མེ་སྦར་ལ་ལ་དུ་དེ་མེད་ཐབ་ཀྱི་དབུས་སུ་བཞག་སྟེ་མར་དང༌། ཡུངས་ཀར་དང༌། ཞོ་དང༌། སྦྲང་རྩི་བསྲེས་<line/>
པས་ལན་བརྒྱ་རྩ་བརྒྱད་སྦྱིན་སྲེག་བགྱིའོ། །ལན་བརྒྱ་རྩ་བརྒྱད་ཚང་བ་དང༌། མེ་ལྷ་མེའི་རང་བཞིན་གྱི་གཟུགས་ཀྱིས་བྱུང་ནས་རིག་སྔགས་འཆང་ལ་སྨྲས་པ། རིག་སྔགས་<line/>
འཆང༌། ལེགས་སོ་ལེགས་སོ། །བདག་ཚིམ་པར་བྱས་སོ། །བདག་དགའ་བར་འགྱུར་རོ། །རིག་སྔགས་འཆང༌། བདག་གིས་མཆོག་ཏུ་དགའ་བ་ཐོབ་ཀྱི། རིག་སྔགས་འཆང་<line/>
ཇི་ལྟར་ཡིད་ལ་བསམ་ཞིང་འདོད་པ་སྨྲོས་ཤིག་དང་མཆོག་སྦྱིན་ནོ། །རིག་སྔགས་འཆང་གིས་ཇི་ལྟར་ཡིད་ལ་བསམ་པ་བཞིན་མཆོག་བརྗོད་པར་བགྱིའོ། །མེ་ལྷ་དེས་ཀྱང་<line/>
</page>
<page index="194" id="293B">ཐམས་ཅད་སྩོལ་ཅིང་དབང་དུ་གྱུར་ནས་མཆིས་པར་འགྱུར་རོ། །ལས་ཐམས་ཅད་གྲུབ་པར་སྩོལ་བར་འགྱུར་རོ། །མེའི་ཕུང་པོའི་དབུས་སུ་ཞུགས་ན། འོད་ཟེར་སྟོང་འཕྲོ་བ་རྣམས་<line/>
གངས་བཞིན་དུ་བསིལ་བར་འགྱུར་ཏེ་ཆབ་ནས་བྱུང་བ་བཞིན་ནོ། །ལག་པས་མེ་རྣམས་ཚུགས་པར་བགྱིད་དོ། །འབར་བ་བཞིན་དུ་ཀླད་པའི་སྤྱི་བོར་བཞག་ན། སྐྲ་ཉག་མ་གཅིག་ཀྱང་<line/>
འཚིག་པར་མི་བགྱིད་དོ། །མེའི་དབང་དུ་མཆི་བར་མི་འགྱུར་རོ། །འབར་བཞིན་དུ་གཡར་གྱི་ནང་དུ་བསྲེལ་ན། ཅུང་ཟད་དྲོ་བ་ཙམ་དུ་ཡང་མི་འགྱུར་རོ། །ལུས་ལ་བབ་ན། ཇི་ལྟར་ཙནྡན་<line/>
བཞིན་དུ་བསིལ་ཞིང་བདེ་བར་འགྱུར་རོ། །གཞན་ཡང་དགོས་པ་སྣ་ཚོགས་བགྱིད་པར་འགྱུར་རོ། །གོས་ཀྱི་མཐའ་མར་ཐུམ་པོ་བགྱིས་ན། ཚིག་པར་མི་འགྱུར་རོ། །ཆབ་ཀྱི་ནང་དུ་སྩལ་<line/>
ན། འགུམ་པར་མི་འགྱུར་རོ། །སྦྱིན་སྲེག་ཐམས་ཅད་ཀྱི་ཆོ་ག་སོ་སོའི་གཟུགས་སུ་མཆིས་པར་འགྱུར་རོ། །ཐམས་ཅད་དུ་དགོས་པ་གྲུབ་པ་སྩོལ་བར་འགྱུར་རོ། །དགོས་པ་གང་དང་གང་<line/>
དུ་བསྐོས་པ་དེ་དང་དེར་དགོས་པ་ཐམས་ཅད་གྲུབ་པ་སྩོལ་བར་འགྱུར་རོ། །ཐམས་ཅད་དུ་གསང་སྔགས་དང༌། དཀྱིལ་འཁོར་དང༌། ཆོ་ག་སྒྲུབ་པ་ཐམས་ཅད་ལུང་འབོགས་པར་འགྱུར་<line/>
རོ། །དུ་བ་དང༌། རླུང་དང༌། མེ་འབར་བའི་ཤུགས་ཀྱིས་དཔག་ཚད་སྟོང་དུ་མཆིས་ཤིང་སླར་ཡང་ལྡོག་པར་འགྱུར་རོ། །དགོས་པ་ཐམས་ཅད་ཉེ་བར་སྟོན་པར་འགྱུར་རོ། །དགོས་པ་ཐམས་<line/>
</page>
<page index="195" id="294A">༄༅། །ཅད་བགྱིད་པར་འགྱུར་རོ། །ཐམས་ཅད་དུ་གྲུབ་པ་སྩོལ་བར་འགྱུར་རོ། །དེ་ནས་དོན་ཡོད་མེ་འབར་བ། །བླ་མེད་འབར་བཟང་སྒྲུབ་འཚལ་ན། །ཡིད་བཞིན་ནོར་<line/>
བུ་ལྟ་བུ་དང༌། །གཟི་བརྗིད་ཉི་མ་དང་མཉམ་པས། །ཕྱོགས་བཅུའི་ཁོ་ར་ཁོར་ཡུག་གི །ཀུན་ནས་སུ་ནི་གསལ་བར་བགྱིད། །སྒྲུབ་པ་རྣམ་པ་སྣ་ཚོགས་དང༌། །འཚེད་པ་བླ་ན་མེད་པ་<line/>
འགྲུབ། །བཅུད་ཀྱི་མཆོག་སྟེ་དམ་པ་ལགས། །ནོར་སྒྱུར་སྨྲ་བ་བླ་ན་མེད། །གཞན་ཡང་འཚེད་པ་སྣ་ཚོགས་པ། །སྒྲུབ་པ་བླ་ན་མེད་པ་ལགས། །ཇི་ལྟར་ཉིན་མཚན་གདའ་བས་ན། །<line/>
ཉིན་པར་གྱི་ནི་གདུགས་དང་མཚུངས། །ལན་གཅིག་དགོས་པ་སྒྲུབ་པ་ན། །ལེགས་པར་ལས་བགྱིས་ནོར་བུ་དང༌། །རྫས་བསྲེས་ལེགས་པར་བགྱིས་པ་ལ། །གཙང་མས་བཟླས་པའི་<line/>
ལས་རྣམས་དང༌། །གཙང་མས་སྤྱད་པས་སྒྲུབ་པ་དང༌། །དོན་ཡོད་ཆུ་དང་མེ་དང་ནི། །མེ་ཡི་ཤིང་རྣམས་བརྗོད་པར་བགྱི། །མེ་འབར་འོད་དང་མཚུངས་པ་སྟེ། །དེ་དག་ཐམས་ཅད་གཅིག་<line/>
སྤུངས་པའི། །ཡམ་སྲེག་ཆོ་ག་བླ་ན་མེད། །ཙནྡན་དང་ནི་སེང་ལྡེང་དང༌། །པ་ཏང་ཀཱ་ར་བཱི་ར་དང༌། །ཨརྐ་ཤ་མི་སྨྱུག་མ་དང༌། །ཤིར་ཤ་ཀཱ་ནཱ་ཀ་རི་ཀ། འོ་མའི་ཤིང་དང་བྱང་ཆུབ་ཤིང༌། །<line/>
བླག་ཤ་དང་ནི་སྣ་མ་དང༌། གནྡྷ་བར་ཤི་པདྨ་ཡི། །རྩ་བ་དང་ནི་ལོ་མར་བཅས། །པདྨ་དཀར་པོ་ཀུ་མུ་ད། །ཨུཏྤལ་མེ་ཏོག་ལོ་མ་རྩ། །བི་ཛ་པཱུ་ར་བིལ་བ་ཤིང༌། །སིན་དུ་བ་ར་ཙམ་<line/>
</page>
<page index="196" id="294B">པ་ཀ །དྲེ་ཀ་བི་ཙུ་མརྡེ་ཙ། །ས་ཧ་བ་ལ་ཙི་དྲ་ཀ །ཤིང་དེ་ཀུན་ཀ་བསྡུས་པ་ཡི། །ཡམ་སྲེག་ཤིང་གིས་ལས་བགྱིས་ཏེ། །ཡུངས་ཀར་མར་དང་ཞོ་དང་ནི། །སྦྲང་རྩི་འབྲས་ཡོས་སྦྱིན་སྲེག་<line/>
བགྱི། །བཟང་པོའི་ཟངས་ལས་སྲང་གསུམ་དང༌། །མཚལ་ལས་གཉིས་འགྱུར་གང་བསྐུས་ཀྱང༌། །སྲང་གཅིག་ཙནྡན་དཀར་པོ་ཉིད། །སྲང་བཅུ་ལྡོང་རོས་སྲང་གཅིག་སྟེ། །དེ་དག་བསྲེས་<line/>
པའི་རྫས་རྣམས་དང༌། །དེ་བཞིན་ཡུང་ནི་ཉིས་འགྱུར་དག །ཞིག་ག་དག་ནི་བཀང་ནས་སུ། །མེ་ཐབ་དབུས་སུ་གཞུག་པར་བགྱི། །སྦྱིན་སྲེག་སྟོང་ནི་རྩ་བརྒྱད་དུ། །ཤིན་ཏུ་མཉམ་བཞག་<line/>
ལེགས་གསལ་བ། །གཙང་མ་གཙང་མར་སྤྱོད་པ་ཡི། །གོས་གཙང་ལེགས་པར་ཁྲུས་བགྱིས་པ། །དྲི་ཞིམ་དྲི་ཡིས་བསྒོ་བར་བགྱི། །རོ་སྣ་ཚོགས་པའི་གཏོར་མ་དང༌། །མེ་ཏོག་འབྲས་<line/>
བུ་ཉིད་ཀྱང་དགོད། །བཟླས་བརྗོད་ཀྱི་ནི་སྦྱིན་སྲེག་ཉིད། །སྟོང་རྩ་བརྒྱད་ནི་ཚངས་བ་དང༌། དེ་ནས་ལྷ་བཤོས་གཏོར་མ་དང༌། །མེ་ཏོག་བདུག་པ་མཆོད་ཡོན་སྣོད། །དབུལ་ཏ་འོ་མས་མ་དག་<line/>
མ་དགུམ། །འོ་མས་ཞི་གཞི་བར་བགྱི། །དེ་ནས་རིག་སྔགས་འཆང་གིས་བཟླས་བརྗོད་སྟོང་རྩ་བརྒྱད་བགྱིས་ནས་ཡུངས་ཀར་གྱིས་སྣུན་པར་བགྱིའོ། །ཁྲོ་བོའི་རྒྱལ་པོ་ལན་ཉི་ཤུ་<line/>
རྩ་གཅིག་ཏུ་དབང་བསྐུར་བར་བགྱིའོ། །དེ་ནས་ཞིག་འབར་བར་འགྱུར་རོ། །དེ་ནས་རིག་སྔགས་འཆང་གིས་ཞི་ག་དེ་ལ་མཆོད་པར་བགྱིའོ། །དེ་ནས་ཟངས་ཀྱི་སྒྲོམ་བུའམ། །དངུལ་གྱི་<line/>
</page>
<page index="197" id="295A">༄༅། །སྒྲོམ་བུར་ཞི་ག་ནས་ནོར་བུ་བླངས་ཏེ་སྒྲོམ་བུ་དེར་གཞག་པར་བགྱི་སྟེ། ཡིད་བཞིན་གྱི་ནོར་བུ་ཇི་ལྟ་བ་བཞིན་དུ་འདི་ཡང་དོན་ཡོད་པ་འབར་བ་མཐུ་ཆེན་པོའི་<line/>
མཐུ་དང་ལྡན་པར་འགྱུར་རོ། །མཚན་མོ་ནི། ཟླ་བའི་འོད་བཞིན་དུ་གདའ་བར་འགྱུར་རོ། །ཉིན་མོ་ནི། ཉི་མའི་འོད་བཞིན་དུ་གདའ་བར་འགྱུར་རོ། །ནམ་འཚེད་པའི་དུས་ཀྱི་ཚེ་ནོར་བུ་<line/>
དེ་བཞག་ན། འཚོ་བ་དང་སྲེད་པ་དང་འཚེད་པ་ཐམས་ཅད་གྲུབ་པར་འགྱུར་རོ། །ནམ་ཧོམ་བགྱིད་པ་དེའི་ཚེ་ཐབ་ཀྱི་དབུས་སུ་བཞག་སྟེ་སྲེག་བླུགས་ཀྱི་སྦྱིན་སྲེག་བགྱིས་ན། མེ་<line/>
ཆེན་པོ་འབར་བར་འགྱུར་རོ། །ཐམས་ཅད་ཀྱི་ཐམས་ཅད་དུ་དགོས་པ་རྣམས་སྒྲོན་མས་གསལ་བར་བགྱིས་པ་བཞིན་དུ་འགྱུར་རོ། །གཡུལ་ངོ་ཆེན་པོར་གཡུལ་འགྱེད་པའི་<line/>
དབུས་སུ་སྐྱེས་པ་དཔའ་བོ་ལེགས་པར་ཁྲུས་བགྱིས་པ། གོས་གཙང་མ་བགོས་པ། ཡ་ལད་དང༌། གོ་ཆར་བསྡམས་པས་ཡིད་བཞིན་གྱི་ནོར་བུ་ཆེན་པོ་དེའི་སྤྱི་བོའི་གཙུག་ཏུ་<line/>
བཞག་ནས་གཅིག་པུ་གཡུལ་གྱི་དབུས་སུ་ཞུགས་ན། དེ་ནས་སྐྱེས་པ་དེ་མེ་འབར་བ་གཅིག་པུར་འགྱུར་རོ། །དེ་ནས་གཡུལ་འགྱེད་པའི་ཕ་རོལ་གྱི་དཔུང་རྣམས་བམ་པར་གྱུར་<line/>
ནས་ཕྱོགས་བཅུར་འཁྲུགས་ནས་འབྱེར་བར་འགྱུར་རོ། །ཕྱི་ནས་ལན་འགའ་ཡང་པ་རོལ་གྱི་དཔུང་དང༌། དྲྒའི་འཇིགས་པ་འབྱུང་བར་མི་འགྱུར་རོ། །ཕ་རོལ་གྱི་དགྲ་དང་<line/>
</page>
<page index="198" id="295B">མི་མཛའ་བའི་འཇིགས་པ་འབྱུང་བར་མི་འགྱུར་རོ། །ལག་པས་ནོར་བུ་བཟུང་ནས་ཕུག་གི་གནས་སུ་ཞུགས་ན། གནས་ཀྱི་སྒོ་ཐམས་ཅད་འབྱེ་བར་འགྱུར་རོ། །གནས་ན་གནས་<line/>
པ་ཐམས་ཅད་མདུན་དུ་མཆིས་པར་འགྱུར་རོ། །ཀླུའི་གནས་ཐམས་ཅད་དུ་མཆིས་ནས་ལག་པས་ནོར་བུ་བཟུང་སྟེ་གནས་ཀྱི་ནང་དུ་ཞུགས་ན། ཆབ་ཐམས་ཅད་ཀྱིས་ཕྱིར་མི་ཚུགས་<line/>
བར་འགྱུར་རོ། །དེ་ནས་ཀླུ་ཐམས་ཅད་མདུན་དུ་མཆིས་ནས་བདེན་པར་དམ་བཅའ་བར་འགྱུར་རོ། །དབང་དུ་གྱུར་ནས་ཇི་སྲིད་འཚོའི་བར་དུ་ལས་བགྱིད་པར་འགྱུར་རོ། །བསྒོ་བ་<line/>
བཞིན་བགྱིད་པར་འགྱུར་རོ། །ལོ་ཏོག་དང༌། རྩྭ་དང༌། ཤིང་གེལ་བ་དང༌། ནགས་ཚལ་ཐམས་ཅད་བདེ་བར་འཕེལ་བར་འགྱུར་རོ། །སྙན་ཅིང་མདངས་དང་ལྡན་པ་དང་མཉེན་པར་<line/>
འགྱུར་རོ། །གཟི་བརྗིད་དང་ལྡན་པ་དང༌། དྲན་པ་དང་ལྡན་པ་དང༌། མི་བདེ་བ་ཆུང་བར་ཡང་འགྱུར་རོ། །སེམས་ཅན་གང་དག་གིས་ཀྱང་ལོ་ཏོག་དང༌། མེ་ཏོག་དང༌། འབྲས་བུ་ལ་<line/>
ལོངས་སྤྱོད་པར་འགྱུར་བ་དེ་དག་ཐམས་ཅད་དང༌། གཞན་ཆེས་མང་པོ་དག་གིས་དགོས་པ་མང་པོ་བགྱིད་པར་འགྱུར་བ་ནི། ནོར་བུ་ཆེན་པོ་དོན་ཡོད་འབར་བའི་ནོར་བུ་མེ་འབར་<line/>
བ་ཆེན་པོ་ལགས་སོ། །དེ་ནས་དོན་ཡོད་སྣང་བ་རྣམ་པར་ལྟ་བས་འཕགས་པ་སྤྱན་རས་གཟིགས་དབང་ཕྱུག་བཀུག་སྟེ་རང་གི་གཟུགས་སུ་སྦླྟ་བར་འཚལ་ན། དེ་ནས་རིག་<line/>
</page>
<page index="199" id="296A">༄༅། །སྔགས་འཆང་གཙང་མས་གོས་གཙང་མ་བགོ་བར་བགྱིའོ། །ལུས་ལེགས་པར་བཀྲུས་ཏེ་སྤོས་ཆབ་ཀྱིས་བྱུག་པར་བགྱིའོ། །ཤིང་ཨརྐའི་ཡམ་སྲེག་ཤིང་<line/>
གིས་མེ་སྦར་བར་བགྱིའོ། །ཡུངས་ཀར་དང༌། ཨ་ག་རུ་དང༌། ཙནྡན་དང༌། ཞོ་དང༌། སྦྲང་རྩི་དང༌། མར་སྦྱར་བས་སྟོང་རྩ་བརྒྱད་སྦྱིན་སྲེག་བགྱིའོ། །དེ་ནས་དོན་ཡོད་ལྕགས་ཀྱུ་གུ་<line/>
གུལ་ལ་ལན་ཉི་ཤུ་རྩ་གཅིག་གི་སྲེག་བླུགས་ཀྱི་སྦྱིན་སྲེག་བགྱིས་ན། འཕགས་པ་སྤྱན་རས་གཟིགས་དབང་ཕྱུག་རང་གི་གཟུགས་ཀྱིས་མདུན་ན་མཆིས་ནས་མཆོག་ཐམས་<line/>
ཅད་བསམ་པ་བཞིན་ཡོངས་སུ་རྫོགས་པར་བགྱིད་དོ། །ཇི་ལྟར་ཡིད་ལ་བགྱིད་ཅིང་བསམ་པའི་མཆོག་སྩོལ་བར་བགྱིད་དོ། །དེ་ནས་རིག་སྔགས་འཆང་གིས་ཇི་ལྟར་ཡིད་ལ་<line/>
བགྱིས་ཤིང་བསམ་པའི་མཆོག་སྨྲས་པ་དང༌། དེའི་འོག་ཏུ་འཕགས་པ་སྤྱན་རས་གཟིགས་དབང་ཕྱུག་གིས་ཐམས་ཅད་སྩོལ་བར་བགྱིད་དོ། །དེ་ནས་མིག་སྨན་སྒྲུབ་པར་<line/>
འཚལ་ན། རིག་སྔགས་འཆང་ལེགས་པར་བཀྲུས་ཏེ་གཙང་མས་གོས་གཙང་མ་བགོ་བར་བགྱིའོ། །ནུབ་གཅིག་སྨྱུང་བ་བགྱིས་ཏེ། དེས་ཟངས་ཀྱི་ཟ་མ་གཏོག་བགྱིས་ལ་དེ་<line/>
ནས་མིག་སྨན་སོ་བི་ར་དང་ཡུང་བ་ཉིས་འགྱུར་དུ་བསྲེས་པས་དགང་བར་བགྱིའོ། །དེ་ནས་སྟོང་རྩ་བརྒྱད་བཟླས་བརྗོད་བགྱིད་ནས་ཐབ་ཀྱི་དབུས་སུ་གཞག་པར་བགྱིའོ། །<line/>
</page>
<page index="200" id="296B">དེའི་སྟེང་དུ་ཨུ་ཤི་ར་དང༌། ཡུངས་ཀར་དང༌། ཙནྡན་དང༌། ཞོ་དང༌། སྦྲང་རྩི་དང༌། མར་བསྲེས་པས་ལན་སྟོང་རྩ་བརྒྱད་སྦྱིན་སྲེག་བགྱིའོ། །ཤིང་ཨརྐའི་མེ་སྤར་བར་བགྱིའོ། །ལན་<line/>
སྟོང་རྩ་བརྒྱད་ཚང་བ་དང༌། དེ་ནས་མིག་སྨན་བླངས་ལ་གཏུན་གྱི་སྟེང་དུ་ལེགས་པར་ཞིབ་ཏུ་བཏགས་ལ། ལྡོང་རོས་དང༌། ག་པུར་དང༌། གླ་རྩི་བསྲེས་ནས་སླར་ཡང་དོན་ཡོད་པའི་<line/>
ཞགས་པའི་སྙིང་པོ་ལན་བརྒྱ་རྩ་བརྒྱད་བཟླས་བརྗོད་བགྱིས་ལ་དོན་ཡོད་ལྕགས་ཀྱུའི་རིག་སྔགས་རྒྱལ་པོ་ལན་ཉི་ཤུ་རྩ་གཅིག་བཟླས་བརྗོད་བགྱིས་པ་ནི། ཐམས་ཅད་དུ་མགུལ་<line/>
ལ་ལེགས་པར་སྦྱར་ཏེ། དེ་ནས་དོན་ཡོད་རྒྱལ་པོས་དབང་བསྐུར་བར་བགྱིའོ། །དོན་ཡོད་ཞགས་པའི་ཕྱག་རྒྱས་ལན་བདུན་ཕྱག་རྒྱ་བཅིང་ངོ༌། །དེ་ནས་མིག་སྨན་གྱིས་བྱུགས་ན།<line/>
ནམ་མཁའ་ལ་འཕུར་ནས་རིག་སྔགས་འཆང་ཐམས་ཅད་ཀྱི་དཔོན་པོར་འགྱུར་རོ། །སྐྲ་ཅུང་ཟད་འཁྱིལ་བར་ཡང་འགྱུར་རོ། །བསྐལ་བ་ཁྲིར་འཚོ་བར་འགྱུར་རོ། །དཔྲལ་བར་ཐིག་<line/>
ལེ་བགྱིས་ན་མི་གདའ་བར་འགྱུར་རོ། །མིག་ལ་བསྐུས་ཏེ་ཚིག་གཞན་མི་སྨྲ་བར་རྒྱལ་པོའི་ཕོ་བྲང་དུ་ཞུགས་ན། རྒྱལ་པོའི་བཙུན་མོའི་འཁོར་དང་བཅས་པ་དང་དབང་དུ་གྱུར་ནས་མཆིས་<line/>
པར་འགྱུར་རོ། །མཆོད་པ་ཕལ་པོ་ཆེས་ཆེར་མཆོད་པར་འགྱུར་རོ། །ནོར་འདུ་བ་གྲུབ་པ་ཆེན་པོ་འཐོབ་པར་འགྱུར་རོ། །སྒྲུབ་པའི་དུས་སམ་བཟླས་བརྗོད་ཀྱི་དུས་སུ་མིག་ལ་བསྐུས་ན།<line/>
</page>
<page index="201" id="297A">༄༅། །བགེགས་དང༌། ལོག་འདྲེན་དང༌། བདུད་ཀྱི་རིས་ཀྱི་ལྷ་ཐམས་ཅད་ཀྱིས་མི་མཐོང་བར་འགྱུར་རོ། །ཕྱིས་ཀྱང་བགེགས་བྱེད་པར་མི་ནུས་ཏེ། བར་ཆད་བགྱིད་<line/>
པར་མི་འགྱུར་རོ། །བདེ་བ་སྒྲུབ་པའི་མཆོག་དང༌། བཟླས་བརྗོད་ཀྱི་ཆོ་ག་འགྲུབ་པར་འགྱུར་རོ། །མིག་ལ་བྱུགས་ཏེ་སྐྱེ་བོ་མང་པོའི་ནང་དུ་ཞུགས་ན། དེ་དག་ཐམས་ཅད་དབང་དུ་<line/>
འགྱུར་ཏེ། ནོར་དང༌། འབྲུ་དང༌། གོས་དང༌། ལྷབ་ལྷུབ་རྒྱན་ཕལ་པོ་ཆེ་འགྲུབ་པར་འགྱུར་རོ། །བུད་མེད་ཀྱང་མིག་མི་འཛུམ་པར་བལྟ་བཞིན་དུ་བདག་ཉིད་དམ། ནོར་དབང་དུ་<line/>
འགྱུར་རོ། །མིག་ལ་བྱུགས་ཏེ་དགོན་པ་ཆེན་པོར་ཞུགས་ན། ཆོམ་པོ་དང༌། གཡོན་ཅན་དང༌། རྐུན་པོ་དང༌། གཅན་གཟན་གདུག་པ་དང༌། སྦྲུལ་དང༌། དབྱིག་དུག་དང༌། སྤྲུལ་གྱི་<line/>
དུག་གི་འཇིགས་པ་ཐམས་ཅད་འབྱུང་བར་མི་འགྱུར་ཏེ། བདེ་ལེགས་སུ་སླར་ཡང་མཆི་བར་འགྱུར་རོ། །འཐབ་མོ་དང༌། རྩོད་པ་དང༌།། འགྱེད་པ་ཐམས་ཅད་ལ་མིག་སྨན།<line/>
བསྐུས་ན། སྨྲ་བ་རྣམས་ཀྱི་བླ་ན་མེད་པར་འགྱུར་ཏེ། ཐམས་ཅད་དུ་རྒྱལ་བར་འགྱུར་རོ། །གཡུལ་དེར་གཡུལ་འགྱེད་པའི་ནང་དུ་མཆིས་ནས་མིག་ལ་བྱུགས་ན། ཐམས་ཅད་<line/>
ལས་རྒྱལ་བར་འགྱུར་ཞིང༌། འཇིགས་པ་ཐམས་ཅད་ལས་བསྒྲལ་བར་འགྱུར་རོ། །གདུག་པས་ཟིན་པ་ཐམས་ཅད་ལ་མིག་ལ་བསྐུས་ན། གདུག་པ་མ་མཆིས་པར་འགྱུར་རོ། །<line/>
</page>
<page index="202" id="297B">རིམས་ཞག་གཅིག་པ་དང༌། ཞག་གཉིས་པ་དང༌། ཞག་གསུམ་པ་དང༌། རིམས་ཞག་བཞི་པ་ཐམས་ཅད་ལ་མིག་ལ་བསྐུས་ན། རིམས་ནད་ཐམས་ཅད་ལས་གྲོལ་བར་འགྱུར་རོ། །དུག་<line/>
མི་ཟད་པ་འཚལ་བ་ལ་མིག་ལ་བསྐུས་ན། དུག་མ་མཆིས་པར་འགྱུར་རོ། །གདོན་ཐམས་ཅད་ཀྱིས་ཟིན་པ་ལ་མིག་ལ་བསྐུས་ན། གདོན་བརྒྱད་ཁྲི་བཞི་སྟོད་ལས་ཐར་པར་འགྱུར་རོ། །མིག་<line/>
བྲོ་འཚལ་བ་ལ་བསྐུས་པ་ཙམ་གྱི་མོད་ལ་བྱང་བར་འགྱུར་རོ། །ཀླད་པ་ཆེར་བྲོ་འཚལ་བ་ལ་ཡང་མིག་ལ་བསྐུས་པ་ཙམ་གྱིས་བྱང་བར་འགྱུར་རོ། །ཚངས་པའི་སྲིན་པོའི་གདོན་དང༌།<line/>
བརྗེད་བྱེད་ཀྱི་ཟིན་པ་ལ་མིག་ལ་བསྐུས་པ་ཙམ་གྱིས་ཐར་བར་འགྱུར་རོ། །རྒྱལ་པོ་ཁྲོས་པས་གསད་པར་འོས་པ་གང་སུ་ཡང་རུང་བ་ཁྲིད་པ་ལ་མིག་ལ་བསྐུས་པ་ཙམ་གྱིས་<line/>
འཇིགས་པ་ཐམས་ཅད་སྤངས་པའི་ཐར་པར་འགྱུར་རོ། །ནག་པོ་ཆེན་པོའི་མིག་ལ་བསྐུས་ན། རང་གི་གཟུགས་ཀྱིས་དུས་སུ་མདུན་ན་མཆིས་ནས་མཆོག་ཐམས་ཅད་སྩོལ་ཅིང་དགོས་<line/>
པ་ཐམས་ཅད་བགྱིད་པར་འགྱུར་རོ། །མ་མོའི་ཚོགས་ཐམས་ཅད་དབང་དུ་གྱུར་ནས་མཆིས་པར་འགྱུར་རོ། །དཔལ་ལྷ་མོའི་མིག་ལ་བསྐུས་ཏེ་མིག་མི་འཛུམ་པར་དོན་ཡོད་རྒྱལ་པོའི་སྙིང་<line/>
པོ་ལན་བདུན་བཟླས་ན། དཔལ་ལྷ་མོ་ཆེན་མོ་མཆིས་ནས་དགོས་པ་ཐམས་ཅད་དང༌། འབྲུ་རབ་ཏུ་མང་པོ་སྩོལ་བར་འགྱུར་རོ། །ཉལ་བའི་ཚེ་མིག་ལ་བསྐུས་ཏེ་ཉལ་ན། རྨི་ལམ་བཟང་<line/>
</page>
<page index="203" id="298A">༄༅། །པོ་མང་ཞིང་ཕལ་ཆེ་བ་མཐོང་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་རང་གི་གཟུགས་མཐོང་བ་སྩོལ་བར་འགྱུར་རོ། །མཆོག་ཐམས་ཅད་<line/>
སྩོལ་བར་འགྱུར་རོ། །དྲན་པ་དང་བློ་གྲོས་རྒྱ་ཆེན་པོར་འགྱུར་རོ། །མིག་ལ་བསྐུས་ཏེ་ཚོགས་ཀྱི་དབུས་སུ་ཞུགས་ན། མཆོད་པ་ཆེན་པོ་འཐོབ་པར་འགྱུར་རོ། །འཕགས་པ་སྤྱན་རས་<line/>
གཟིགས་དབང་ཕྱུག་གི་གཟུགས་བརྙན་གྱི་མིག་ལ་བསྐུས་ན། རྟག་ཏུ་མཆོག་སྩོལ་པར་འགྱུར་རོ། །རྟག་ཏུ་བལྟ་འཚལ་བར་འགྱུར་རོ། །གིའུ་ཝང་དང་ལྷན་ཅིག་སྦྱར་ཏེ་མིག་<line/>
ལ་བསྐུས་ནས་རྒྱལ་པོའི་ཕོ་བྲང་དུ་ཞུགས་ན། དབང་ཕྱུག་ཆེན་པོ་འཐོབ་པར་འགྱུར་རོ། །ལོངས་སྤྱོད་ཆེན་པོ་ཕུན་སུམ་ཚོགས་པར་ཡང་འགྱུར་རོ། །དོན་ཆེན་པོ་འགྲུབ་པར་<line/>
ཡང་འགྱུར་རོ། །རྒྱལ་པོའི་བཙུན་མོ་དང༌། བློན་པོའི་ཚོགས་དང༌། འཁོར་ཐམས་ཅད་དགའ་བར་གྱུར་ནས་ཐམས་ཅད་དབང་དུ་གྱུར་ཏེ་མཆིས་པར་འགྱུར་རོ། །དཔལ་ལྷ་མོ་ཆེན་<line/>
མོའི་གཟུགས་བརྙན་གྱི་མིག་ལ་བསྐུས་ན། འབྱུང་པོ་ཐམས་ཅད་ཀྱི་བདག་པོར་འགྱུར་ཞིང་ལས་བགྱི་བ་ཅི་མཆིས་ཞེས་ཐམས་ཅད་དབང་དུ་གྱུར་ནས་མཆིས་པར་འགྱུར་རོ། །ནག་<line/>
པོ་ཆེན་པོའི་གཟུགས་བརྙན་གྱི་དཔྲལ་བ་དང་མིག་ལ་བསྐུས་ན། གནོད་སྦྱིན་ཐམས་ཅད་དབང་དུ་འགྱུར་རོ། །མི་རོའི་མིག་ལ་བསྐུས་ན་ལྡང་བར་འགྱུར་རོ། །གསང་སྔགས་<line/>
</page>
<page index="204" id="298B">དང༌། དུག་སྦྱར་མ་དང༌། བྱད་ཀྱིས་ཟིན་པ་ཐམས་ཅད་ཀྱི་མིག་ལ་བསྐུས་ན། དུག་སྦྱར་མ་དང༌། བྱད་དང༌། གསང་སྔགས་ཐམས་ཅད་བཤིག་པར་འགྱུར་ཞིང༌། ལན་འགའ་ཡང་སླར་<line/>
ཟིལ་གྱིས་གནོན་པར་མི་འགྱུར་རོ། །བཀྲེས་པའི་མིག་ལ་བསྐུས་ཏེ་གྲོང་དུ་ཞུགས་ན། བཟའ་བ་དང༌། བཏུང་བའི་སྟོན་མོ་ལྷུན་གྱིས་འགྲུབ་ཅིང་འཐོབ་པར་འགྱུར་རོ། །བསོད་སྙོམས་<line/>
པའི་མིག་ལ་བསྐུས་ཏེ་བསོད་སྙོམས་ལ་མཆིས་ན། ཁ་ཟས་སྣ་ཚོགས་མང་པོ་དང༌། ཡོན་ཕལ་པོ་ཆེ་འཐོབ་པར་འགྱུར་རོ། །སྨེ་བ་དང༌། ལིང་ཏོག་དང༌། རབ་རིབ་དང༌། ཆུ་བུར་དང༌།<line/>
མཚན་མོ་འཐོབ་པ་དང༌། གཡའ་བ་དང༌། ཚག་པོ་དང༌། མིག་གི་རྫི་མ་རྡུང་བ་དང༌། མིག་སླེ་བོ་དེ་དག་ཐམས་ཅད་ཞི་བར་འགྱུར་རོ། །མིག་ནད་ཐམས་ཅད་ལས་སོས་པར་འགྱུར་རོ། །ལྷའི་<line/>
མིག་དག་པ་འདབ་བཟང་དང་མཚུངས་པ། འདབ་བཟང་གི་མཐོང་བ་ཐོབ་ནས་ཐམས་ཅད་ཀྱི་སྙིང་དུ་སྡུག་པ་དང༌། དབང་དུ་གྱུར་ནས་ནོར་རྙེད་པ་དང༌། དོན་གྲུབ་པ་ཡང་ཐོབ་ནས་དབང་<line/>
ཕྱུག་བླ་ན་མེད་པར་འགྱུར་རོ། །དེ་ནས་ནོར་དང༌། འབྲུ་དང༌། གོས་དང༌། ལྷབ་ལྷུབ་དང༌། རྒྱན་དང༌། རྒྱན་འཕྱང་ཐམས་ཅད་དགུག་པ་དང༌། འཕེལ་བར་བགྱིད་པ་དང༌། དོན་ཡོད་མེ་ལྷ་<line/>
དགུག་པའི་སྦྱིན་སྲེག་རྒྱ་ཆེན་པོ་བརྗོད་པར་བགྱིའོ། །གྲུབ་པ་ཀུན་གྱི་བླ་ན་མེད། །དོན་ཀུན་གྲུབ་པས་མོད་ལ་ནི། །མཁས་རྣམས་མཆོག་ཏུ་དགའ་བར་བགྱིད། །དབང་ཕྱུག་སྐལ་པ་<line/>
</page>
<page index="205" id="299A">༄༅། །ཕུན་སུམ་ཚོགས། །མོད་ཉིད་ཁོ་ནར་འཐོབ་འགྱུར་བར། །ཐེ་ཚོམ་དུ་ཡང་མི་བགྱི་ཞིང༌། །ཡིད་གཉིས་ཉིད་ཀྱང་མ་ལགས་སོ། །གཙང་མས་གཙང་མའི་གོས་<line/>
དག་དང༌། །ལེགས་པར་བཀྲུས་པས་ལས་སྒྲུབ་བོ། །སྦྱིན་སྲེག་བླ་ན་མེད་འཕེལ་བ། །འདི་ནི་རྒྱ་ཆེན་བསམ་མི་ཁྱབ། ཀ་རན་རྩ་བ་སྡོང་བུར་བཅས། །འདབ་མ་མེ་ཏོག་འབྲས་བུར་<line/>
བཅས༑ ༑ཨརྐའི་ཤིང་དང་བླག་ཤའི་ཤིང༌། །ཡམ་སྲེག་ངག་གིས་མེ་སྦར་ལ། །ས་བོན་བདུན་པོ་འབྲས་དང་བཅས། །འབྲས་ཡོས་ཏིལ་དང་ཡུངས་ཀར་དང༌། །ཞོ་དང་སྦྲང་རྩི་མར་<line/>
དང་ནི། །ཡུངས་མར་དག་དང་བསྐྱེས་པ་ཡི། །སྦྱིན་སྲེག་སྟོང་རྩ་བརྒྱད་ཚང་བགྱི། །ཁྲོ་བོའི་རྒྱལ་པོ་ལན་སྟོང་རྩ་བརྒྱད་ཀྱིས་དབང་བསྐུར་བ་ཚང་བ་དང༌། དེ་ནས་དོན་ཡོད་ལྕགས་<line/>
ཀྱུའི་རིག་སྔགས་ཀྱི་རྒྱལ་པོ་འདི་བརྒྱ་རྩ་བརྒྱད་བཟླས་ནས་གུ་གུལ་དང༌། སྐེ་ཚེའི་འབྲས་བུ་དང༌། མར་དུ་སྦྱར་བས་སྦྱིན་སྲེག་བགྱིའོ། །དགོས་པ་ཐམས་ཅད་རྫོགས་པ་དང༌།<line/>
དེའི་ཚེ་བཟའ་བ་དང༌། བཏུང་བ་དང༌། གནས་མལ་དང༌། སྟན་དང༌། ནད་ཀྱི་རྐྱེན་སྨན་དང༌། ཡོ་བྱད་དང༌། ནོར་དང༌། འབྲུ་དང༌། མཛོད་དང༌། བང་བ་འཕེལ་བར་ཡང་འགྱུར་རོ། །གོས་<line/>
སྣ་ཚོགས་དང༌། ལྷབ་ལྷུབ་དང༌། རྒྱན་དང༌། རྒྱན་འཕྱང་དང༌། མེ་ཏོག་དང༌། དྲི་དང༌། ཕྲེང་བ་དང༌། བྱུག་པ་རྣམས་ལྷུན་གྱིས་གྲུབ་པར་འབྱུང་བར་འགྱུར་རོ། །དབང་ཕྱུག་གི་འབྱོར་<line/>
</page>
<page index="206" id="299B">པ་ཆེན་པོ་འཐོབ་པར་འགྱུར་ཞིང་ཇི་སྲིད་འཚོའི་བར་དུ་མཆིས་པར་འགྱུར་རོ། །དེ་ནས་ཟླ་བ་ཡར་གྱི་ངོའི་ཚེས་བརྒྱད་ལ་ཉིན་ཞག་གཅིག་མཆིས་ནས་མིག་ལ་བསྐུས་ཏེ་དོན་ཡོད་ཞགས་པའི་<line/>
སྙིང་པོ་ལན་དགུ་བཅུ་བཟླས་བརྗོད་བགྱིས་ལ་ཁྲོ་བོའི་རྒྱལ་པོས་དབང་བསྐུར་ནས་དོན་ཡོད་ཞགས་པའི་ཕྱག་རྒྱ་བཅིངས་ཏེ། དེ་ནས་མིག་ལ་མིག་སྨན་གྱིས་བསྐུས་ན། ནམ་མཁའ་ལ་རྫུ་<line/>
འཕྲུལ་གྱིས་མཆིས་པར་འགྱུར་རོ། །མིག་སྨན་གྲུབ་པའི་རིག་སྔགས་འཆང་ཐམས་ཅད་ཀྱི་གཙོ་བོ་རྒྱལ་པོ་འཁོར་ལོས་བསྒྱུར་བར་འགྱུར་རོ། །སྒྲ་ཅུང་ཟད་འཁྱིལ་བར་ཡང་འགྱུར་<line/>
རོ། །བསྐལ་པ་ཁྲིར་འཚོ་བར་འགྱུར་རོ། །མིག་སྨན་འདིས་མིག་ལ་བྱུགས་ན། ཉིན་པར་ཇི་ལྟ་བ་བཞིན་དུ་མཚན་མོ་མཐོང་བར་འགྱུར་ཞིང་མི་གདའ་བར་ཡང་འགྱུར་རོ། །འབྱུང་པོ་<line/>
དང༌། གནོད་སྦྱིན་དང༌། སྲིན་པོའི་གནས་ཐམས་ཅད་དུ་ཞུགས་ན། ཐམས་ཅད་ཀྱི་དཔོན་པོར་འགྱུར་རོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ། །<line/>
བམ་པོ་བདུན་པ། མིག་སྨན་འདིས་མིག་ལ་བྱུགས་ནས་མ་མོའི་གནས་སུ་ཞུགས་ན། ལྷ་གཙོ་བོ་དེ་དག་མིག་འཛུམ་པར་ལྟ་བར་བགྱིད་པ་ལ་ཁྲོ་བོའི་རྒྱལ་པོ་ལན་གཅིག་བཟླ་<line/>
བར་བགྱིའོ། །དེ་ནས་མ་མོ་དང་ལྷའི་གཙོ་བོ་ཐམས་ཅད་མདུན་དུ་མཆིས་ནས་མཆོག་ཐམས་ཅད་སྩོལ་བར་འགྱུར་རོ། །ཇི་སྲིད་འཚོའི་བར་དུ་ལས་ཐམས་ཅད་སྒྲུབ་པར་བགྱིད་པས་<line/>
</page>
<page index="207" id="300A">༄༅། །མཆིས་པར་འགྱུར་རོ། །མ་མོའི་ཚོགས་ཐམས་ཅད་ཀྱིས་ཡོངས་སུ་བཀུར་ཅིང་སྙིང་དུ་སྡུག་པར་འགྱུར་རོ། །རྟག་པར་རྒྱུན་དུ་བསྲུང་བ་དང༌། བསྐྱབ་པ་དང༌།<line/>
སྦ་བའི་ཕྱིར་གནས་ཤིང་རྗེས་སུ་འབྲང་བར་འགྱུར་རོ། །དེ་ནས་གིའུ་ཝང་སྒྲུབ་པའི་སྦྱིན་སྲེག་གི་ཆོག་བརྗོད་པར་བགྱི་སྟེ། དོན་ཡོད་རྒྱལ་པོ་གྲུབ་པ་ཡིས། །རིག་སྔགས་འཆང་<line/>
བ་བདེ་མྱོང་ཞིང༌། །ལྷ་དང་ལྷ་མིན་མཆོད་པ་དང༌། །སྒྲུབ་པའི་དོན་ཀུན་འགྲུབ་པ་དང༌། །དབང་དུ་གྱུར་པ་དམ་པ་དང༌། །མཁའ་ལ་མཆི་བའི་དམ་པ་དང༌། མི་སྣང་ཤིན་ཏུ་རྙེད་དཀའ་<line/>
དང༌། །མོད་ལ་ཕུག་ཏུ་འཇུག་པ་དང༌། །ནགས་ཀྱི་ནང་དུ་འཇུག་པ་དང༌། །རི་སུལ་དག་ཏུ་འཇུག་པ་དང༌། །ཐང་དག་ལ་ནི་རྒྱུ་བ་དང༌། །ཀླུ་གནས་མཚོར་ནི་འཇུག་པ་དང༌། །དེ་བཞིན་<line/>
ཆུ་ཀླུང་ཆེ་བསྒྲལ་དང༌། །རྫུ་འཕྲུལ་གྲུབ་དང་སྐྱེས་པ་དང༌། །དེ་བཞིན་འཇིགས་དང་སྒྲིབ་ཀུན་དང༌། །ནད་ཀུན་ཞི་བར་བགྱིད་པ་ཉིད། །སྡིག་པ་ཐམས་ཅད་ཉམས་པར་བགྱིད། །<line/>
གཡུལ་དོར་གཡུལ་ལས་རྒྱལ་བགྱིད་དེ། །རྟག་ཏུ་དགྲ་ཀུན་བརླག་པར་བགྱིད། །གདོན་རིགས་ཀུན་ཀྱང་ཚར་གཅོད་ཅིང༌། །རིམས་རྣམས་ཐམས་ཅད་ཟློག་པར་བགྱིད། །སྔོན་<line/>
གྱི་སྒྲིབ་པ་འཇིག་བགྱིད་ཅིང༌། །སྡིག་པ་ཐམས་ཅད་ཉམས་པར་བགྱིད། །དབང་ཕྱུག་སྩོལ་ཅིང་སྐལ་པ་སྩོལ། །ནོར་དང་འབྲུ་རྣམས་འཕེལ་བར་བགྱིད། །འཐབ་པ་འཐབ་མོ་<line/>
</page>
<page index="208" id="300B">རྩོད་པ་དང༌། །འགྱེད་པ་རབ་ཏུ་ཞི་བར་བགྱིད། །བཅིང་པ་དང་ནི་ཤིང་སྒྲོག་དང༌། །ཁོང་སྒྲིལ་ལྕགས་སྒྲོག་ཕྱེ་མར་རློག །རྒྱལ་པོ་གདུག་པ་ཁྲོས་པ་ཡིས། །གསད་པར་འོས་པ་སེལ་བར་<line/>
བགྱིད། །ད་ལྟ་འདི་ལ་བརྟེན་པ་ན། །མི་བདག་བུ་སྡུག་བཞིན་སྨྲ་ཞིང༌། །མི་བདེ་ཀུན་ལས་གྲོལ་བར་འགྱུར། །འདི་ནི་ཀུན་ཏུ་སྡུག་པ་དང༌། །གནས་ཀུན་མཆིས་པར་མཆོད་པར་འོས། །<line/>
ལུས་ཅན་སྙིང་དུ་རྟག་ཏུ་སྡུག །རྒྱལ་པོ་བཙུན་མོ་འཁོར་བཅས་པའི། །རྟག་ཏུ་གནང་ཆེན་དག་ཏུ་འགྱུར། །དགེ་སྦྱོང་བྲམ་ཟེ་ཉིད་དང་ནི། །རྒྱལ་རིགས་རྗེའུ་རིགས་དམངས་རིགས་དང༌། །<line/>
བུད་མེད་ཀུན་དང་དེ་བཞིན་དུ། །སྐྱེས་པ་ཁྱེའུ་བུ་མོ་ཡི། །རྟག་ཏུ་གནང་ཆེན་དག་ཏུ་འགྱུར། །གིའུ་ཝང་བླ་ན་མེད་པ་པོ། །འདི་ལ་གང་དག་རྟག་བརྟེན་ན། །འཕགས་པ་འཇིག་རྟེན་དབང་ཕྱུག་<line/>
སྟེ༑ ༑མཆོག་སྦྱིན་རྟག་ཏུ་མཆོད་པ་བགྱིད། །ཚངས་པ་ཁྱབ་འཇུག་དབང་ཕྱུག་ཆེ། །ཉིན་དང་མཚན་དུ་སྲུང་བ་དང༌། །རྟག་ཏུ་མཆོག་སྩོལ་ཕྱིར་མཆིས་སོ། །གཞན་ཡང་ལྷ་ནི་མང་པོ་<line/>
དང༌། །ཀླུ་ཡི་རྒྱལ་པོ་མཐུ་ཆེན་དང༌། །འབྱུང་པོ་གནོད་སྦྱིན་སྲིན་པོ་དང༌། །གྲུལ་བུམ་མི་མིན་ལྟོ་འཕྱེ་ཆེ། །དྲི་ཟ་ལྷ་མིན་ཉིད་དག་དང༌། །ནམ་མཁའ་ལྡིང་དབང་མཐུ་ཆེན་ཏེ། །དེ་དག་ཐམས་<line/>
ཅད་སྲུང་བ་ཡི། །ཆེད་དུ་ཉིན་དང་མཚན་དག་ཏུ། །རང་དབང་ཉིད་ཀྱིས་གནས་པར་འགྱུར། །གི་ཝང་གྲུབ་པ་དམ་པ་པོ། །དེ་ལྟར་སྟོབས་དང་ལྡན་པ་ལགས། །དེ་ནས་རིག་སྔགས་འཆང་<line/>
</page>
<page index="209" id="301A">༄༅། །བ་ཡིས༑ ༑གཙང་གྱུར་ལེགས་པར་ཁྲུས་བགྱིས་ནས། །གཙང་མ་ཡི་ནི་གོས་བགོ་སྟེ། །གི་ཝང་ལེགས་པར་བསྒྲུབས་ནས་སུ། །དམར་པོ་ཆེན་པོ་ཉིད་དག་དང༌།།<line/>
གུར་གུམ་དག་དང་མཉམ་སྦྱར་ལ། །ཟངས་ཀྱི་སྣོད་དུ་བཀང་ནས་སུ། །དོན་ཡོད་ཞགས་པའི་གཟུགས་མདུན་དུ། །སྟོང་རྩ་བརྒྱད་ནི་ཚང་བཟླས་ནས། །རྒྱ་དར་གྱིས་ནི་ཁ་དགུམ་མོ། །དེ་<line/>
ནས་སེང་ལྡེང་གི་ཤིང་དང༌། །ཨརྐའི་ཤིང་གི་ཡམ་སྲེག་ཤིང་གི་མེ་སྦར་ལ། འབྲས་ཡོས་དང༌། ཡུངས་ཀར་དང༌། གུ་གུལ་དང༌། འབྲས་དང༌། ཏིལ་དང་བསྲེས་ལ། ཞོ་དང་སྦྲང་རྩི་མར་<line/>
དུ་བསྲེས་ཏེ་ལན་སྟོང་རྩ་བརྒྱད་སྦྱིན་སྲེག་བགྱིའོ། །ལན་སྟོང་རྩ་བརྒྱད་ཚང་བ་དང༌། དེ་ནས་མེ་ཞི་ཞིང་མེ་མདག་ཕྲ་མོ་ཡང་ཞི་བ་དང་ཐལ་བ་བླངས་ཏེ་སྣོད་ཀྱི་ནང་དུ་སྩལ་ནས་དེ་<line/>
ནས་སླར་ཡང་ལན་བརྒྱ་རྩ་བརྒྱད་བཟླས་ལ། ཁྲོ་བོའི་རྒྱལ་པོས་དབང་བསྐུར་ཏེ་ཕྱག་རྒྱའི་ཕྱག་རྒྱས་ཀྱང་དབང་བསྐུར་རོ། །དེ་ནས་དཔྲལ་བའི་དབུས་སུ་ཐིག་ལེ་བགྱིས་ནས་ནམ་མཁའ་<line/>
ལ་འཕུར་ནས་རིག་སྔགས་འཆང་ཆེན་པོའི་རྒྱལ་པོ་འཁོར་ལོས་བསྒྱུར་བར་འགྱུར་རོ། །རིག་སྔགས་འཆང་ཐམས་ཅད་ཀྱི་དཔོན་པོར་འགྱུར་ཞིང་སྐྲ་ཅུང་ཟད་འཁྱིལ་བར་ཡང་འགྱུར་རོ། །ལོ་དགུ་ཁྲི་དགུ་<line/>
སྟོང་དུ་འཚོ་བར་འགྱུར་ཞིང་གནས་ཀྱི་སྒོ་ཐམས་ཅད་རྟག་ཏུ་འབྱེད་པར་འགྱུར་རོ། །དཔྲལ་བ་ལ་ཐིག་ལེ་བགྱིས་ན། མི་གདའ་བར་གྱུར་ནས་གནས་ཐམས་ཅད་དུ་ཞུགས་ན་གནས་ཐམས་ཅད་ཀྱི་བདག་<line/>
</page>
<page index="210" id="301B">པོར་འགྱུར་ཞིང༌། འབྱུང་པོ་དང༌། གནོད་སྦྱིན་དང༌། སྲིན་པོའི་གནས་ཀྱི་སྒོ་ཐམས་ཅད་འབྱེད་པར་འགྱུར་རོ། །འབྱུང་པོ་དང༌། གནོད་སྦྱིན་དང༌། སྲིན་པོ་མཐུ་དང་ལྡན་པ་ཐམས་ཅད་ཀྱིས་ཡོངས་སུ་བསྐོར་ནས་མཆིས་<line/>
པར་འགྱུར་རོ། །ཇི་སྲིད་འཚོའི་བར་དུ་བསྒོ་བ་བཞིན་བགྱིད་པར་འགྱུར་རོ། །མིག་ལ་བསྐུས་ན། ཇི་ལྟར་ཉིན་བར་བཞིན་དུ་མཚན་མོ་སྣང་ཞིང་ཐམས་ཅད་དུ་གཏེར་མཐོང་བར་འགྱུར་<line/>
རོ༑ ༑སའི་ཕུག་དང༌། ཐང་གི་སྒོ་ཕྱེ་བ་མཐོང་བར་འགྱུར་རོ། །ཐང་གི་གནས་སུ་ཞུགས་ནས་ཐང་གི་དགོས་པ་ཐམས་ཅད་བགྱི་སྟེ། སླར་ཡང་མཆི་བར་འགྱུར་རོ། །ཆུ་ཀླུང་ཆེན་པོའི་ནང་དུ་<line/>
ཞུགས་ན། ཁྱིམ་དང་གཞལ་མེད་ཁང་ཇི་ལྟ་བ་བཞིན་དུ་མཐོང་བར་འགྱུར་རོ། །རིན་པོ་ཆེ་ཐམས་ཅད་ཀྱིས་བརྒྱན་པའི་གཞལ་མེད་ཁང་མཐོང་བར་འགྱུར་རོ། །ཆབ་ལ་གནས་པ་གང་<line/>
ལགས་པ་དེ་དག་ཐམས་ཅད་དུ་དབང་དུ་གྱུར་ནས་མཆིས་པར་འགྱུར་རོ། །ཀླུའི་མཚོ་དང་གནས་སུ་ཇི་ལྟར་རང་གི་ཁྱིམ་བཞིན་དུ་འཇུག་ཅིང་འབྱུང་བར་འགྱུར་རོ། །ལུས་མཐའ་དག་<line/>
བྱུགས་ཏེ་གཡུལ་ངོར་གཡུལ་འགྱེད་པའི་ནང་དུ་ཞུགས་ན། ཡ་ལད་དང་གོ་ཆ་བགོས་པ་བཞིན་དུ་མཐོང་ནས་ཐམས་ཅད་ལས་རྒྱལ་བར་འགྱུར་རོ། །ཁར་བསྲེལ་ཏེ་རྒྱལ་པོའི་ཕོ་བྲང་<line/>
དུ་ཞུགས་ན། བཙུན་མོ་འཁོར་དང་བཅས་པ་དབང་ཕྱུག་དུ་གྱུར་ནས་མཆིས་པར་འགྱུར་རོ། །གང་ལ་ཚིག་སྨྲས་པ་དེ་དག་ཐམས་ཅད་བགྱིད་པར་འགྱུར་རོ། །གང་ལ་བླངས་པ་དེ་དག་ཐམས་<line/>
</page>
<page index="211" id="302A">༄༅། །ཅད་སྟེར་བར་འགྱུར་རོ། །གང་ལ་བསྒོ་བ་དེ་ཐམས་ཅད་བསྒོ་བ་བཞིན་བགྱིད་པར་འགྱུར་རོ། །ཁར་འཆོས་ནས་གང་དང་གང་དུ་མཆིས་པ་དེ་དང་དེར་སྐྱེས་པ་<line/>
དང༌། བུད་མེད་དང༌། ཁྱེའུ་དང༌། བུ་མོ་ཐམས་ཅད་བདག་ཉིད་དམ། ནོར་དབང་དུ་གྱུར་ནས་མཆིས་པར་འགྱུར་རོ། །ལག་པ་གཡས་པ་ལ་བྱུགས་ན། སུ་རེག་པ་དེ་དབང་དུ་འགྱུར་རོ། །ནོར་དང༌།<line/>
འབྲུ་དང༌། དབྱིག་དང༌། བྲན་ཕོ་དང༌། བྲན་མོ་དང༌། ལས་བགྱིས་པ་དང༌། ཞོ་ཤས་འཚོ་བ་དང༌། མངག་གཞུག་པ་རྣམས་དབང་དུ་གྱུར་ནས་བསྒོ་བ་བཞིན་མཆིས་པར་འགྱུར་རོ། །<line/>
མཛུབ་མོ་གཡས་པ་ལ་བསྐུས་ནས་སེར་བ་དང༌། སྤྲིན་དང༌། འབྲུག་གི་དུས་སུ་སྤྲིན་ལ་མངོན་སུམ་དུ་བསྟན་ཏེ་བསྡིགས་ན། གྲང་བ་དང༌། རླུང་དང༌། སེར་བ་ཐམས་ཅད་ཞི་བར་<line/>
འགྱུར་རོ། །དཔག་ཚད་གཅིག་ཁོར་ཁོར་ཡུག་ཏུ་ཟིལ་གྱིས་མནན་པར་འགྱུར་རོ། །ཆར་ཧ་ཅང་ཆེས་ན། ལག་པ་གཡས་པ་སྤྲིན་ལ་མངོན་སུམ་དུ་བསྟན་པས་ཧ་ཆང་ཆར་ཆེ་བ་<line/>
གཅོད་པར་འགྱུར་རོ། །ཆར་མི་འབབ་པའི་དུས་སུ་ལག་པ་གཡས་པའི་ལག་མཐིལ་ལ་བྱུགས་ནས་ཀླུ་གནས་པའི་མཚོའི་ཆུ་ལ་ཐལ་མོ་ལན་གསུམ་པ་བརྡབས་ན། དེའི་མོད་ལ་<line/>
ཀླུའི་རྒྱལ་པོས་ཆར་གྱི་རྒྱུན་ཆེན་པོ་གཏོང་བར་འགྱུར་རོ། །གལ་ཏེ་མོད་ལ་ཆར་པ་མི་འབེབས་ན། དེའི་ཚེ་ལན་ལྔ་བརྡེག་པ་དང༌། །ཀླུ་དེ་དག་ཐམས་ཅད་ཀྱིས་ཆར་གྱི་རྒྱུན་གཏོང་<line/>
</page>
<page index="212" id="302B">བར་འགྱུར་རོ། །གང་གི་ཚེ་ཆར་པ་མི་འབེབས་པ་དེའི་ཚེ་ཀླུ་ཐམས་ཅད་ལ་ཀླད་པའི་ནད་འབྱུང་བར་འགྱུར་རོ། །གལ་ཏེ་ལན་བདུན་བསྣུན་ན། ཀླུའི་རྒྱལ་པོ་ཐམས་ཅད་ལ་ཚུལ་མ་ཡིན་<line/>
པའི་སྡུག་བསྔལ་འབྱུང་བར་འགྱུར་རོ། །ཀླུའི་རྒྱལ་པོ་ཐམས་ཅད་ཀྱི་རིག་སྔགས་ཕུང་བར་བགྱིས་པར་འགྱུར་རོ། །གདོན་གྱིས་ཟིན་པ་ཐམས་ཅད་ཀྱི་མིག་ལ་བསྐུས་ན། བསྐུས་པ་<line/>
ཙམ་གྱི་མོད་ལ་གདོན་བརྒྱད་ཁྲི་བཞི་སྟོང་རབ་ཏུ་ཞི་བར་འགྱུར་རོ། །རིམས་ཀྱིས་ཐེབས་པ་རྣམས་ཀྱི་དཔྲལ་བ་ལ་ཐིག་ལེ་བགྱིས་ན། རིམས་ཞགས་གཅིག་པའམ། ཉིན་གཉིས་པའམ།<line/>
ཉིན་གསུམ་པའམ། ཉིན་བཞི་པའི་རིམས་ཐམས་ཅད་ཞི་བར་འགྱུར་རོ། །ནད་ཀྱིས་ཟིན་པ་རྣམས་ལ་ཁྲུས་བགྱིས་ན། མོད་ལ་ནད་ཐམས་ཅད་ལས་ཐར་པར་འགྱུར་རོ། །ཤ་བཀྲ་དང༌།<line/>
མཛེ་དང༌། རྐང་ཤུ་དང༌། གཡན་པ་དང༌། ཤུ་བ་དང༌། འབྲུམ་བུ་རྣམས་ལས་ཐར་པར་འགྱུར་རོ། །གཡའ་བ་དང༌། ལྷོག་པ་དང༌། མཚན་བར་རྡོལ་བ་དང༌། ཤུ་བ་མཆེད་པ་དང༌། འབྲུམ་<line/>
བུ་ཕྲ་མོ་མཆེད་པ་ལ་བྱུགས་པ་ཙམ་གྱིས་ཐར་པར་འགྱུར་རོ། །གདུག་པས་ཟིན་པ་ཐམས་ཅད་ལ་བྱུགས་པ་ཙམ་གྱིས་མི་གདུག་པར་འགྱུར་རོ། །དུག་གིས་མྱོས་པར་བགྱིས་པ་<line/>
ཐམས་ཅད་ལ་འཚལ་བ་ཙམ་གྱི་མོད་ལ་ཐར་པར་འགྱུར་རོ། །ལྟོན་པ་དང༌། སྐྲན་དང༌། དམུ་ཆུ་དང༌། མཆིན་པ་ན་བ་དང༌། རྩིབ་ལོགས་ན་བ་དང༌། སྙིང་ན་བ་དང༌། ཆུ་སོ་ན་བ་དང༌། གཞང་<line/>
</page>
<page index="213" id="303A">༄༅། །ནད་དང༌། ཚད་པ་དང༌། གཅིན་སྲི་བ་དང༌། གསུང་པ་དང༌། མ་ཞུ་བ་དང༌། རྟུག་སྐམ་ལ་བསྲོས་ནས་འཚལ་བ་ཙམ་གྱི་མོད་ལ་ཞི་བར་འགྱུར་ཞིང༌། ཕྱིས་ལན་<line/>
འགའ་ཡང་གནོད་པ་བགྱིད་པར་མི་འགྱུར་རོ། །མཚོགས་མར་གི་ཝང་གི་རིལ་བུ་བགྱིས་ཏེ་ལུག་གི་སྒོ་དང་ཉེ་བར་མཆིས་ནས་ལག་པ་གཡས་པ་ཡང་བྱུགས་ཏེ་མགོ་ལ་ཐལ་<line/>
མོ་བརྡབས་ན། ཕུག་གི་སྒོ་རྣམས་འབྱེ་བར་འགྱུར་རོ། །བག་ཚ་བ་མ་མཆིས་པར་འཇུག་སྟེ། སླར་ཅུང་ཟད་ཀྱང་བགེགས་བགྱིད་པར་མི་འགྱུར་རོ། །གནས་དེ་ན་གནས་པ་གང་<line/>
ལགས་པ་དེ་དག་ཐམས་ཅད་དབང་དུ་གྱུར་ནས་མདུན་ན་མཆིས་པར་འགྱུར་རོ། །དགོས་པ་སྒྲུབ་པ་ཆེན་པོ་ཐམས་ཅད་འགྲུབ་པར་འགྱུར་རོ། །རྐང་པ་གཉིས་ལ་བྱུགས་ཏེ་མེ་འབར་<line/>
བའི་ནང་དུ་ཞུགས་ན། མེ་ལྷ་རང་གི་གཟུགས་ཀྱིས་མདུན་དུ་མཆིས་ནས་ལག་པ་ནས་བཟུང་སྟེ་རིག་སྔགས་འཆང་ལ་རིག་སྔགས་འཆང༌། བདག་གི་གཞལ་མེད་ཁང་གི་གནས་<line/>
སུ་ཞུགས་ཤིག །རིག་སྔགས་འཆང་གིས་བསྒོ་བ་ཐམས་ཅད་བསྒྲུབ་པར་བགྱིའོ། །ཞེས་སྨྲ་བ་ན། དེའི་ཚེ་རིག་སྔགས་འཆང་གིས་བགྱི་བ་ཅི་མཆིས་པ་དེ་བསྒོ་བར་བགྱི་སྟེ།<line/>
ཐམས་ཅད་བགྱིད་པར་འགྱུར་རོ། །དཔུང་པ་གཉིས་ལ་བྱུགས་ན། གླང་པོ་ཆེ་བདུན་གྱི་སྟོབས་དང་ལྡན་པར་འགྱུར་རོ། །བརླ་གཉིས་ལ་བྱུགས་ན། ཚུགས་པ་མ་མཆིས་པའི་གྱང་<line/>
</page>
<page index="214" id="303B">དུ་འགྱུར་རོ། །བྱིན་པ་གཉིས་ལ་བྱུགས་ན། འབབ་ཆུ་ཆེན་པོ་ཕ་རོལ་ཏུ་རྒལ་བར་འགྱུར་རོ། །མགྲིན་པ་ལ་བྱུགས་ནས་ནགས་ཁུང་དུ་ཞུགས་ན། ནགས་ཁུང་གི་གནས་ཀྱི་སྒོ་ཐམས་<line/>
ཅད་བྱེ་ནས་སྨན་གྱི་རྫས་ཐམས་ཅད་རང་གི་གཟུགས་ཀྱིས་མདུན་ན་མཆིས་པར་འགྱུར་ཏེ། ཅི་འཚལ་བ་དེ་བླང་བར་བགྱིའོ། །གི་ཝང་གི་རིལ་བུ་བགྱིས་ཏེ་ཁར་བསྲེལ་ནས་རི་སུལ་དང༌།<line/>
སྨན་གཤོང་དུ་ཞུགས་ན། སྐད་དྲག་པོ་ལན་གསུམ་གདོན་པར་བགྱི་སྟེ། རི་སུལ་དང༌། སྨན་གཤོང་གི་གནས་གསང་བའི་སྒོ་གང་དག་ལགས་པ་འབྱེ་བར་འགྱུར་ཞིང༌། དེ་ན་གནས་<line/>
པ་གང་ལགས་པ་དེ་དག་ཐམས་ཅད་རང་རང་གི་གཟུགས་ཀྱིས་མདུན་ན་མཆིས་པར་འགྱུར་ཞིང་ལས་ཐམས་ཅད་བགྱིད་པར་འགྱུར་རོ། །དེ་ནས་རྩྭ་དང༌། ཤིང་གེལ་པ་དང༌། ནགས་ཚང་<line/>
ཚིང་གི་སྨན་གྱི་རྫས་གང་ལགས་པ་དག་རང་གི་གཟུགས་ཀྱིས་མདུན་ན་མཆིས་པར་འགྱུར་ཞིང༌། གང་དག་གི་བཅུད་ཀྱི་མཆོག་དེ་དག་འཛག་ལ། བཅུད་སྲུང་བ་དེ་དག་ཀྱང་རང་གི་<line/>
གཟུགས་ཀྱིས་མདུན་ན་མཆིས་ནས་ཐམས་ཅད་དབང་དུ་འགྱུར་རོ། །ཇི་ལྟར་འཚལ་བ་བག་ཚ་བ་མ་མཆིས་པར་དགོས་པ་ཐམས་ཅད་བགྱིད་པར་འགྱུར་རོ། །སྙིང་གར་ཐིག་ལེ་བགྱིས་<line/>
ནས་སྙིང་ལ་ཅུང་ཟད་ཅི་བསམ་པ་དང༌། ཡིད་ལ་བསམ་ཞིང་བརྣག་པའི་དགོས་པ་དེ་དག་ཐམས་ཅད་མོད་ལ་འགྲུབ་པར་འགྱུར་རོ། །ལྟོ་ལ་ཐིག་ལེ་བགྱིས་ན། ཁ་ཟས་དང་བཏུང་བའི་སྟོན་<line/>
</page>
<page index="215" id="304A">༄༅། །མོ་འདོད་རྒུ་ཐམས་ཅད་ཐོབ་པར་འགྱུར་ཏེ། ཕུན་སུམ་ཚོགས་པ་ཐམས་ཅད་ལྷུན་གྱིས་འགྲུབ་པར་འགྱུར་རོ། །རྩིབ་ལོགས་གཉིས་ལ་བྱུགས་ན། ཇི་<line/>
ལྟར་བསམ་ཞིང་དོན་དུ་གཉེར་བའི་གོས་རྣམས་འཐོབ་པར་འགྱུར་རོ། །སྒྲལ་ཚིགས་ལ་བྱུགས་ན། ཇི་ལྟར་ཡིད་ལ་བསམ་པའི་མལ་དང༌། སྟན་འཐོབ་པར་འགྱུར་རོ། །རྣ་བ་ལ་<line/>
བྱུགས་སམ། གནད་དང༌། གནད་ཐམས་ཅད་ཀྱི་གནས་སུ་བྱུགས་ན། ཇི་ལྟར་བསམ་པའི་རྒྱན་དང༌། ལྷབ་ལྷུབ་ཐོབ་པར་འགྱུར་རོ། །མཇུག་དོ་ལ་བྱུགས་ན། རྟའི་བཞོན་པ་ཐོབ་<line/>
པར་འགྱུར་རོ། །ཉིན་བཞིན་ནང་པར་ཚིག་གཞན་མི་སྨྲ་བར་གི་ཝང་གི་རིལ་བུ་རེ་རེ་ལ་དོན་ཡོད་རྒྱལ་པོའི་སྙིང་པོ་བཟླས་ནས་འཚལ་ཏེ། ཉི་མ་དང་པོ་ལ་ཚིགས་སུ་བཅད་པ་སྟོང་<line/>
བཀླགས་ན་འཛིན་པར་འགྱུར་རོ། །ཉིན་གཅིག་བཞིན་ཉིས་འགྱུར་དུ་བགྱིས་ནས་བཀླགས་པ་ན་འཛིན་པར་འགྱུར་རོ། །ཞག་བདུན་གྱིས་ཐོས་པ་མང་པོར་འགྱུར་རོ། །ཞག་བཅུ་<line/>
བཞིར་བགྱིས་ན། མིའམ་ཅི་མོ་ལྟ་བུའི་སྒྲ་དབྱངས་སུ་འགྱུར་རོ། །ཞག་ཉི་ཤུ་རྩ་གཅིག་ཏུ་བགྱིས་ན། ཐོས་པ་བསགས་པའི་རྒྱ་མཚོ་ཆེན་པོར་འགྱུར་རོ། །ཀ་ལ་པིངྐའི་དབྱངས་<line/>
ལྟར་མཉེན་ཞིང་སྙན་ལ་རྣ་བའི་སྒྲ་དབྱངས་སུ་འགྱུར་རོ། །བུའི་ཆེད་དུ་མར་དང་ལྷན་ཅིག་སྩལ་ན། བྱ་རོག་ལྟ་བུ་དང༌། མོ་གཤམ་རྣམས་ཀྱིས་ཀྱང་བུ་རྙེད་པར་འགྱུར་རོ། །བཙོན་<line/>
</page>
<page index="216" id="304B">རར་སྩལ་བ་དང༌། ཤིང་སྒྲོག་དང༌། ལྕགས་སྒྲོག་དང༌། གཏན་པ་དང༌། ཁོང་སྒྲིལ་ལ་བྱུགས་ན། བྱུགས་པ་ཙམ་གྱི་མོད་ལ་དུམ་བུ་དུམ་བུར་འཆག་པར་འགྱུར་རོ། །འཐོར་བར་<line/>
འགྱུར་རོ། །ཚེས་བརྒྱད་དམ། བཅུ་བཞིའམ། ཚེས་བཅོ་ལྔ་ལ་དོན་ཡོད་རྒྱལ་པོའི་སྙིང་པོ་ལན་བདུན་བཟླས་ལ་ཁྲོ་བོའི་རྒྱལ་པོས་རང་ལ་དབང་བསྐུར་ནས་གིའུ་ཝང་གི་རིལ་བུ་དང་<line/>
སྤོས་ཆབ་བསྲེས་པས་ཁྲུས་བགྱིའོ། །ཁྲུས་བགྱིས་པ་ཙམ་གྱི་མོད་ལ་སྡིག་པ་ཐམས་ཅད་དང༌། སྔོན་གྱི་སྒྲིབ་པ་ཐམས་ཅད་རྣམ་པར་འཇིག་པར་འགྱུར་རོ། །ནུབ་གསུམ་དུ་ཁྲུས་བགྱིས་<line/>
ན། གསངས་སྔགས་དང༌། ཕྱག་རྒྱ་དང༌། སྒྲུབ་པ་དང༌། གྲུབ་པའི་མཆོག་ཐམས་ཅད་ཐོབ་པར་འགྱུར་རོ། །ཕས་ཀྱི་རྒོལ་བ་དང༌། མི་མཛའ་བ་དང༌། གདུག་པ་དང༌། སྡིག་པ་ཐམས་ཅད་<line/>
ཀྱིས་མི་ཚུགས་པར་འགྱུར་རོ། །ལན་འགའ་ཡང་ཐམས་ཅད་ཀྱི་ཐམས་ཅད་དུ་འཇིགས་པ་མི་འབྱུང་ཞིང་ཡོངས་སུ་ཐར་པར་འགྱུར་རོ། །ཕྱིས་ལན་འགའ་ཡང་སྡིག་པའི་དྲི་མས་<line/>
གོས་པར་མི་འགྱུར་རོ། །གིའུ་ཝང་གི་རིལ་བུ་ཏིལ་མར་དང་བསྲེས་ཏེ་ཁ་གདོང་ལ་བྱུགས་ནས་རྒྱལ་པོའི་མདུན་དུ་མཆིས་ན། བུ་བཞིན་དུ་ཕང་དུ་འཁྱུད་ནས་དགའ་བ་ཆེན་པོ་འཐོབ་པ་<line/>
དང༌། རྒྱལ་པོ་ཁྲོ་བོའི་འཇིགས་པ་ཐམས་ཅད་ཞི་བར་འགྱུར་རོ། །ལུས་ཐོག་ཐག་ཏུ་བྱུགས་ན། གསད་པར་འོས་པའི་ལུས་ལ་ཡང་མཚོན་གྱིས་ཕོག་པར་མི་འགྱུར་ཏེ། དུམ་བུ་དུམ་<line/>
</page>
<page index="217" id="305A">༄༅། །བུར་འཆག་པར་འགྱུར་རོ། །མདའ་འཕངས་ན། ལུས་ལ་འབབ་པར་མི་འགྱུར་ཞིང་གཞུ་འཆག་པར་འགྱུར་རོ། །གིའུ་ཝང་གི་རིལ་བུ་མགུལ་དུ་བཏགས་ནས་<line/>
འབྲོག་དགོན་པ་དང༌། རི་དང༌། ནགས་ཚང་ཚིང་བགྲོད་དཀའ་བར་ཞུགས་ན། ཆོམ་པོ་དང༌། གཡོན་ཅན་དང༌། རྐུན་པོ་དང༌། གནོད་སྦྱིན་དང༌། སྲིན་པོ་དང༌། མི་དང༌། མི་མ་ལགས་<line/>
པ་དང༌། གཅན་གཟན་གདུག་པ་དང༌། སྦྲུལ་གདུག་པ་དང༌། དུག་གི་འཇིགས་པ་ཐམས་ཅད་འབྱུང་བར་མི་འགྱུར་ཏེ། མི་གདའ་བར་འགྱུར་རོ། །དཔུང་པ་གཡས་པ་ལ་བཏགས་<line/>
ན༑ ཐམས་ཅད་དུ་ཕ་རོལ་ལས་རྒྱལ་བར་འགྱུར་རོ། །ཐམས་ཅད་དུ་མཆོད་གནས་ཆེན་པོར་ཡང་འགྱུར་རོ། །ཐམས་ཅད་དུ་མཐུ་དང་བརྩོན་འགྲུས་ཆེན་པོ་རྫི་བ་མེད་པས་ཕ་རོལ་<line/>
ཟིལ་གྱིས་གནོན་པར་འགྱུར་རོ། །དཔུང་པ་གཡོན་པ་ལ་བཏགས་ན། སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་ཐམས་ཅད་ཀྱི་གནང་ཆེན་དུ་འགྱུར་ཏེ། ཐམས་ཅད་ལྟ་<line/>
འཚལ་བར་འགྱུར་རོ། །མཆོད་པའི་འོས་ཆེན་པོར་འགྱུར་རོ། །དགོས་པ་མང་པོ་འགྲུབ་པར་འགྱུར་རོ། །བྱིན་པ་གཡས་པ་ལ་བཏགས་ན། དུབ་པ་མ་མཆིས་པར་དཔག་ཚད་<line/>
སྟོང་དུ་མཆིས་པར་འགྱུར་རོ། །གིའུ་ཝང་གི་རིལ་བུ་ཁར་བསྲེས་ལ་ལག་པ་གཡས་པས་ཡུངས་ཀར་གྱིས་དོན་ཡོད་ལྕགས་ཀྱུ་བཟླས་ནས་དྲངས་ཏེ་ཚིག་གཞན་མི་སྨྲ་བར་གནས་<line/>
</page>
<page index="218" id="305B">མཐོན་པོར་འཛེགས་ཏེ་ཕྱོགས་གང་དུ་བསམ་པའི་སྐྱེ་བ་དང༌། བུད་མེད་དང༌། ཁྱེའུ་དང༌། བུ་མོ་མཆིས་པའི་ཕྱོགས་དེར་ཡུངས་ཀར་གྱིས་གཏོར་ན། མོད་ལ་བཀུག་པར་འགྱུར་<line/>
ཏེ༑ མཆིས་པར་འགྱུར་རོ། །གལ་ཏེ་དཔག་ཚད་བརྒྱ་ཙམ་ན་གནས་པ་ཞིག་ན་ཡང་གང་གདོན་མི་འཚལ་བར་དེ་ཞག་གསུམ་གྱིས་མཆི་བར་འགྱུར་ཏེ། ཡིད་གཉིས་མི་བགྱིའོ། །ལག་པ་<line/>
གཡས་པ་འམ། ལག་པ་གཡོན་པ་ལ་གིའུ་ཝང་གི་རིལ་བུ་བཏགས་ན། གང་དུ་རེག་པར་ནོར་དང༌། འབྲུ་དང༌། དབྱིག་དང༌། ནོར་དང༌། མུ་ཏིག་དང༌། ཤངྐ་ཤི་ལ་དང༌། བྱུ་རུ་དང༌། ས་<line/>
ལེ་སྦྲམ་དང༌། དངུལ་དང༌། གོས་དང༌། ལྷབ་ལྷུབ་དེ་དག་ཐམས་ཅད་བཀུག་ནས་མཆི་བར་འགྱུར་ཏེ། ཅི་འཚལ་བ་དེ་མཆི་བར་འགྱུར་རོ། །བྱ་ཚང་དུ་ཞུགས་ནས་ཚང་མང་གི་སྒོར་ཐལ་<line/>
མོ་བརྡབས་ན། འཚེད་པ་དང༌། འཚེད་པའི་ཁ་ཟས་དེ་དག་ཐམས་ཅད་བཀུག་ནས་མཆིས་པར་འགྱུར་ཏེ། གང་དུ་འཚལ་བ་དེར་མཆི་བར་འགྱུར་རོ། །སྤོས་འཚོང་གི་ཚོང་ཁང་དུ་<line/>
མཆིས་ན། ཚོང་ཁང་གི་ཡོ་བྱད་ཐམས་ཅད་མཆི་བར་འགྱུར་རོ། །ཆང་ཚོང་གི་སྒོར་ཐལ་མོ་བརྡབས་ན། ཆང་གི་བུམ་པ་ཐམས་ཅད་མཆི་བར་འགྱུར་རོ། །བང་བའི་སྒོར་ཐལ་མོ་<line/>
བརྡབས་ན། འབྲུ་ཐམས་ཅད་བཀུག་པར་འགྱུར་རོ། །བཅུད་འབྱིན་པའི་ཁྱིམ་དུ་ཞུགས་ནས་འཁྲུལ་འཁོར་ལ་རེག་པར་བགྱིད་ན། བུ་རམ་གྱི་ཁུ་བ་དང༌། ཤ་ཁ་རའི་གླེགས་བུ་<line/>
</page>
<page index="219" id="306A">༄༅། །ཐམས་ཅད་མཆི་བར་འགྱུར་རོ། །གང་དུ་འཚལ་བ་དེར་མངགས་པར་འགྱུར་རོ། །གྲོང་ཁྱེར་གྱི་སྒོར་མུན་ཚབ་ཚུབ་ན་ཐལ་མོ་བརྡབས་ན། གྲོང་ཁྱེར་ན་གནས་<line/>
པ་ཐམས་ཅད་གཉིད་དཀྲོགས་པར་འགྱུར་རོ། །དགྲ་བོའི་སྒོར་བཏབ་ན། བསྐྲད་པར་འགྱུར་རོ། །མཚོན་ཆ་མཁན་གྱི་ཁྱིམ་དུ་འཕངས་ན། མཚོན་ཆ་དང༌། གོ་ཆ་རྣམས་རེངས་པ་<line/>
དང༌། རྨུགས་པར་བགྱིས་པར་འགྱུར་རོ། །རྒྱལ་པོའི་སྒོར་བཏབ་ན། ཕས་ཀྱི་རྒོལ་བ་དང༌། མི་མཛའ་བ་དང༌། སེམས་ཅན་གདུག་པ་ཐམས་ཅད་བཅིངས་པ་དང༌། རེངས་པ་དང༌།<line/>
རྨུགས་པར་བགྱིས་པར་འགྱུར་རོ། །དུང་ལ་བྱུགས་ནས་མཐོན་པོར་བུས་ན། སྒྲ་གང་དུ་གྲགས་པ་དེ་དག་ཏུ་འཐབ་པ་དང༌། འཐབ་མོ་དང༌། རྩོད་པ་དང༌། འགྱེད་པ་དང༌། བྱད་དང༌།<line/>
དུག་སྦྱར་མ་དང༌། དུག་དང༌། ནད་ལས་ཡོངས་སུ་ཐར་པར་འགྱུར་རོ། །གྲོང་ཁྱེར་གྱི་སྒོར་བུས་ན། ཡམས་ཀྱི་ནད་དང༌། གནོད་པ་དང༌། མི་ངས་ཐམས་ཅད་རབ་ཏུ་ཞི་བར་འགྱུར་<line/>
རོ། །ཕྱུགས་ལྷས་སུ་བུས་ན། འོ་མ་ཐམས་ཅད་འཕྲོག་བར་འགྱུར་རོ། །གང་དུ་འཚལ་བ་དེར་མཆི་བར་འགྱུར་རོ། །ར་ལུག་གི་ལྷས་སུ་བུས་ན། ར་ལུག་གི་འོ་མ་འཕྲོག་བར་འགྱུར་<line/>
ཏེ། གར་འཚལ་བ་དེར་མཆི་བར་འགྱུར་རོ། །སྐྱེ་བོའི་ཚོགས་ཆེན་པོའི་དབུས་སུ་བུས་ན། ཐམས་ཅད་སྒྲེན་མོར་གྱུར་ནས་གོས་ཐམས་ཅད་བཀུག་པར་འགྱུར་རོ། །རྫ་རྔ་ལ་བྱུགས་<line/>
</page>
<page index="220" id="306B">ཏེ་ཁྱམས་མཐོན་པོའི་སྟེང་དུ་བརྡུངས་ན། གྲང་བ་དང༌། རླུང་དང༌། སེར་བ་ཐམས་ཅད་བཅིངས་པ་དང་བཤིག་པར་འགྱུར་ཏེ། ཚུགས་པར་མི་འགྱུར་རོ། །དཔག་ཚད་བརྒྱ་ཁོར་ཁོར་ཡུག་<line/>
ཏུ་སེར་བ་བཀག་པར་འགྱུར་རོ། །གྲོང་ཁྱེར་རམ་ཡུལ་འཁོར་མཐའ་དག་ཏུ་བུས་ན། ནད་དང༌། ཡམས་ཀྱི་ནད་དང༌། གནོད་པ་དང༌། འཚེ་བ་ཐམས་ཅད་ཞི་བར་འགྱུར་རོ། །འཐབ་པ་<line/>
དང༌། འཐབ་མོ་དང༌། རྩོད་པ་དང༌། འགྱེད་པ་ཐམས་ཅད་རབ་ཏུ་ཞི་བར་འགྱུར་རོ། །མི་ངས་དང༌། མུ་གེའི་འཇིགས་པ་ཐམས་ཅད་རབ་ཏུ་ཞི་བར་འགྱུར་རོ། །གཞན་ཡང་དགོས་པ་རྣམ་<line/>
པ་སྣ་ཚོགས་བརྒྱ་སྟོང་དག་བགྱིད་པར་འགྱུར་ཏེ། ཐམས་ཅད་ལ་སྦྱར་བར་བགྱིའོ། །དེ་ནས་སེམས་ཅན་ཐམས་ཅད་དང་ཐུན་མོང་བ་ཞི་བ་དང༌། རྒྱས་པ་ནད་ཐམས་ཅད་ཞི་བར་བགྱིད་<line/>
ཅིང་སྡིག་པ་ཐམས་ཅད་འཇིག་པར་བགྱིད་པ། ཡམས་ཀྱི་ནད་དང༌། གནོད་པ་ཐམས་ཅད་རབ་ཏུ་ཞི་བར་བགྱིད་པ། མུ་གེའི་དགོན་པ་ཐམས་ཅད་རབ་ཏུ་ཞི་བར་བགྱིད་པ། འབྱུང་པོ་<line/>
དང༌། གནོད་སྦྱིན་དང༌། སྲིན་པོ་དང༌། གདོན་དང༌། བརྗེད་བྱེད་ཐམས་ཅད་བརླག་པར་བགྱིད་པ་བརྗོད་པར་བགྱིའོ། །རིག་སྔགས་འཆང་གཙང་མར་གྱུར་པས་ལེགས་པར་ཁྲུས་<line/>
བགྱིས་ཏེ་སྤོས་དྲི་ཞིམ་པོས་ལུས་བྱུགས་ལ། གོས་གཙང་མ་བགོས་ལ་སྤོས་དྲི་ཞིམ་པོས་བསྒོས་ནས་བྱམས་པའི་སེམས་ལ་མཉམ་པར་བཞག་ཅིང༌། སེམས་ཅན་ཐམས་<line/>
</page>
<page index="221" id="307A">༄༅། །ཅད་ལ་ལྷག་པར་བརྩེ་བ་དང༌། སྙིང་རྗེ་ཆེན་པོས་སྙིང་གདུངས་པས་སྦྱིན་སྲེག་གི་ལས་འདི་བགྱི་སྟེ། ཨརྐའི་ཤིང་དང༌། ཤ་མའི་ཤིང་དང༌། ཤིང་འོ་<line/>
མ་ཅན་ནམ་ཇི་ལྟར་ཡང་བྱང་ཆུབ་ཀྱི་ཤིང་སྟེ། དེ་དག་གི་ཡམ་སྲེག་ཤིང་གིས་མེ་སྦར་ལ་འབྲས་ཡོས་དང༌། ཡུངས་ཀར་དང༌། པདྨ་དང༌། པདྨའི་ལྡུམ་བུ་དང༌། འདབ་མ་དང༌།<line/>
ཞོ་དང༌། སྦྲང་རྩི་དང༌། མར་དང་བསྲེས་པས་སྦྱིན་སྲེག་བགྱིའོ། །དོན་ཡོད་ཞགས་པའི་སྙིང་པོ་སྟོང་རྩ་བརྒྱད་བཟླས་ནས་དེ་ནས་དོན་ཡོད་ཞགས་པ་ཁྲོ་བོའི་རྒྱལ་པོས་དབང་<line/>
བསྐུར་ཏེ། དོན་ཡོད་ཞགས་པའི་ཕྱག་རྒྱས་ཕྱག་རྒྱ་ལན་བརྒྱ་རྩ་བརྒྱད་བཅིང་ངོ༌། །དེ་ནས་སྦྱིན་སྲེག་གི་དགོས་པ་རྣམས་མཐར་ཕྱིན་པའི་མོད་ཁོ་ནར་དཔག་ཚད་གཅིག་ཁོར་<line/>
ཡུག་ཏུ་ཡམས་ཀྱི་ནད་དང༌། གནོད་པ་དང༌། འཚེ་བ་དང༌། ནད་དང༌། མུ་གེའི་དགོན་པ་མི་བཟད་པ་དང༌། རང་གི་དཔུང་དང༌། གཞན་གྱི་དཔུང་གི་འཇིགས་པ་དང༌། ཕས་ཀྱི་རྒོལ་བ་<line/>
དང༌། མི་མཛའ་བའི་འཇིགས་པ་ཐམས་ཅད་དང༌། ཆོམ་པོ་དང༌། གཡོན་ཅན་དང༌། རྐུན་མོ་དང༌། གཅན་གཟན་གདུག་པ་ཅན་དང༌། སྤྲུལ་དང༌། དུག་མི་བཟད་པ་དང༌། གདུག་པ་<line/>
དང་བཅས་པའི་སྲོག་ཆགས་ཀྱི་འཇིགས་པ་ཐམས་ཅད་རབ་ཏུ་ཞི་བར་འགྱུར་རོ། །མི་ཚུགས་པར་འགྱུར་རོ། །དཔག་ཚད་བརྒྱར་ཁོར་ཡུག་ཏུ་རིམས་མི་འབྱུང་སྟེ། གནོད་པས་<line/>
</page>
<page index="222" id="307B">མ་ལགས། ནད་ཀྱིས་མ་ལགས་ཏེ། གནོད་སྦྱིན་དང༌། སྲིན་པོ་དང༌། འབྱུང་པོ་དང༌། གདོན་རྣམས་ཀྱིས་མི་ཚུགས་ཏེ། རབ་ཏུ་ཞི་བར་འགྱུར་རོ། །འཐབ་པ་དང༌། འཐབ་མོ་དང༌། རྩོད་པ་<line/>
དང༌། འགྱེད་པ་དང༌། ནང་འཁྲུག་དང༌། འཁྲུག་པ་དང༌། སྐྲོད་པ་དང༌། མདངས་གཅོད་པ་དང༌། འཆིང་བ་དང༌། སྡིགས་པ་རྣམས་ཀྱིས་མི་ཚུགས་ཏེ། རབ་ཏུ་ཞི་བར་འགྱུར་རོ། །སེམས་<line/>
ཅན་ཐམས་ཅད་བདེ་བར་འགྱུར་རོ། །ཤིན་ཏུ་ལོ་ལེགས་ཤིང་མདངས་དགའ་ལ་སྐྱེ་བོ་དང༌། མི་མང་པོས་རབ་ཏུ་གང་ཞིང་མེ་ཏོག་དང༌། འབྲས་བུ་ཕུན་སུམ་ཚོགས་པར་འགྱུར་རོ། །<line/>
ནོར་དང༌། འབྲུ་དང༌། ལོ་ཏོག་རབ་ཏུ་མང་པོ་འགྲུབ་པར་འགྱུར་རོ། །ཤིན་ཏུ་རོ་དང་ལྡན་པ་དང༌། ཤིན་ཏུ་སྨིན་པ་དང༌། ཡོངས་སུ་རྫོགས་པར་འགྱུར་རོ། །རྩྭ་དང༌། ཤིང་གེལ་བ་དང༌།<line/>
སྨན་དང༌། ནགས་ཚང་ཚིང་དང༌། མྱུ་གུ་དང༌། རྩ་བ་དང༌། འབྲས་བུ་བཟང་པོ་ཡོངས་སུ་རྫོགས་པར་འགྱུར་རོ། །ཕྱིར་ཞིང་ཇི་སྲིད་འཚོའི་བར་དུ་ཡུལ་དེ་ན་ཡིད་དུ་མི་མཆི་བའི་རེག་པ་<line/>
མྱོང་བར་མི་འགྱུར་རོ། །ཡུལ་དེ་ན་དགེ་སྦྱོང་དང༌། བྲམ་ཟེ་དང༌། རྒྱལ་རིགས་དང༌། རྗེའུ་རིགས་དང༌། དམངས་རིགས་དང༌། སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་རྣམས་རྟག་ཏུ་<line/>
ནད་མ་མཆིས་པར་འགྱུར་རོ། །བདེ་བར་ཚོར་བ་དང༌། ཡིད་ལ་དགའ་ཞིང་མགུ་བར་འགྱུར་རོ། །བྱམས་པ་དང༌། སྙིང་རྗེའི་སེམས་ཀྱིས་གནས་པར་འགྱུར་རོ། །ལྷ་དང༌། ཀླུ་དང༌།<line/>
</page>
<page index="223" id="308A">༄༅། །གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མི་འམ་ཅི་དང༌། ལྟོ་འཕྱེ་ཆེན་པོ་དེ་དག་ཐམས་ཅད་ཀྱང་ལེགས་པར་བསྲུང་བའི་<line/>
ཕྱིར་རྟག་ཏུ་སྲུང་བ་དང༌། བསྐྱབ་པ་དང༌། སྦ་བའི་ཕྱིར་དཔག་ཚད་བརྒྱ་ཁོ་ར་ཁོར་ཡུག་ཏུ་སྲུང་བ་དང༌། ཡོངས་སུ་བསྐྱང་བ་དང༌། ཞི་བ་དང༌། བདེ་ལེགས་སུ་བགྱིད་པར་འགྱུར་<line/>
རོ། །རྒྱལ་པོ་བཞི་ཡང་དཔུང་དང་བཅས་ཏེ་ཡོངས་སུ་སྐྱོང་བ་དང༌། སྲུང་བ་དང༌། སྐྱོབ་པ་དང༌། སྤེད་པ་བགྱིད་བར་འགྱུར་རོ། །གདུག་པ་ཐམས་ཅད་ཟློག་པ་དང༌། སྲུང་བ་དང༌། ཡོངས་<line/>
སུ་སྐྱོང་བར་འགྱུར་རོ། །དབང་ཕྱུག་དང༌། དབང་ཕྱུག་ཆེན་པོའི་ལྷའི་བུ་རྣམས་རྟག་པར་རྒྱུན་དུ་སྲུང་བ་དང༌། སྐྱོབ་པ་དང༌། སྦེད་པ་བགྱིད་པར་འགྱུར་རོ། །ལྷའི་དབང་པོ་བརྒྱ་བྱིན་<line/>
སུམ་ཅུ་རྩ་གསུམ་པའི་ལྷའི་བུ་འཁོར་དང༌། ཚངས་པ་དང༌། ཁྱབ་འཇུག་དང༌། དབང་ཕྱུག་ཆེན་པོ་དང༌། ལྷའི་ཚོགས་ཀྱི་འཁོར་ཐམས་ཅད་ཀྱིས་ཡུལ་དེ་ལེགས་པར་སྲུང་བར་<line/>
འགྱུར་རོ། །གཟི་བྱིན་སྩོལ་བར་འགྱུར་རོ། །དཔག་ཚད་གཅིག་ཁོ་ར་ཁོར་ཡུག་ཏུ་སེམས་ཅན་ཐམས་ཅད་ཡོངས་སུ་སྲུང་བ་དང༌། ཡོངས་སུ་སྐྱོང་བར་འགྱུར་རོ། །དགེ་སྦྱོང་<line/>
དང༌། བྲམ་ཟེ་དང༌། རྒྱལ་རིགས་དང༌། རྗེའུ་རིགས་དང༌། དམངས་རིགས་དང༌། སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་ཐམས་ཅད་ལ་སྲུང་བ་དང༌། བསྐྱབ་པ་དང༌། སྦེད་པ་<line/>
</page>
<page index="224" id="308B">བགྱིས་པར་འགྱུར་རོ། །ཞི་བའི་ལས་འདིའི་མཐུས་སེམས་ཅན་ཐམས་ཅད་སྡིག་པ་དང༌། སྒྲིབ་པ་ཐམས་ཅད་ལས་རྣམ་པར་གྲོལ་བར་འགྱུར་རོ། །དེ་བཞིན་གཤེགས་པ་ཐམས་<line/>
ཅད་ཀྱིས་ཡུལ་དེ་ལ་དགོངས་པར་འགྱུར་རོ། །ཕྱོགས་བཅུའི་བྱང་ཆུབ་སེམས་དཔའ་སེམས་དཔའ་ཐམས་ཅད་དང༌། བྱང་ཆུབ་སེམས་དཔའི་ཚོགས་ཐམས་ཅད་ཡང་དག་པར་དགོངས་<line/>
པར་འགྱུར་རོ། །སེམས་ཅན་ཐམས་ཅད་ལ་དབུགས་འབྱིན་པར་སྟོན་པར་འཚལ་བར་འགྱུར་རོ། །སེམས་ཅན་ཐམས་ཅད་ཡོངས་སུ་བསྲུང་བའི་དོན་དུ་ཉི་མ་དང༌། ཟླ་བ་རྒྱུ་སྐར་གྱི་<line/>
ཚོགས་དང་བཅས་པ་ལེགས་པར་འབྱོར་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་རྟག་པར་རྒྱུན་དུ་སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་ཐམས་ཅད་ལ་<line/>
བུ་གཅིག་པ་བཞིན་དུ་དབུགས་འབྱིན་པར་འགྱུར་རོ། །ཡོངས་སུ་སྲུང་བ་དང༌། ཡིད་ཀྱི་བརྣག་པ་ཐམས་ཅད་ཡོངས་སུ་རྫོགས་པར་བགྱིད་པར་འགྱུར་ཏེ། ཡང་ནས་ཡང་དུ་བལྟ་<line/>
བར་འགྱུར་རོ། །དེ་ནས་དེས་སྦྱིན་སྲེག་གི་ཐལ་པ་དང༌། དྲི་ཆུ་སྐྱོ་མ་བགྱིས་ཏེ་ཕྱོགས་བཞི་ཀུན་ཏུ་དབང་བསྐུར་ན། མཚམས་ཆེན་པོ་བཅད་པ་བགྱིས་པར་འགྱུར་རོ། །ནད་<line/>
གྱིས་ཟིན་པ་ཐམས་ཅད་ཀྱི་ནད་ཐམས་ཅད་ཉེ་བར་ཞི་བར་འགྱུར་རོ། །རིམས་ཐམས་ཅད་ལ་ཐིག་ལེ་བགྱིས་ན། རིམས་ཐམས་ཅད་ལས་ཐར་བར་འགྱུར་རོ། །དྲི་ཆབ་དང་ཐལ་བས་<line/>
</page>
<page index="225" id="309A">༄༅། །ཁྲུས་བགྱིས་ན། ཐམས་ཅད་ཀྱི་སྒྲིབ་པ་དང༌། སྡིག་པ་ཐམས་ཅད་རྣམ་པར་དག་པར་འགྱུར་རོ། །བཙོན་ར་ན་མཆིས་པའམ། ཕྱག་སྦལ་ན་མཆིས་པའི་གོས་<line/>
ལ་བསྐུས་ན་རལ་བར་འགྱུར་རོ། །གདུག་པས་ཟིན་པ་དང༌། དུག་གིས་མྱོས་པ་ཐམས་ཅད་ལ་བསྐུས་ན་གདུག་པར་མི་འགྱུར་རོ། །མེ་དགུག་པའི་སྦྱིན་སྲེག་གི་ཆོ་ག་རྫོགས་སོ།།<line/>
དེ་ནས་པདྨ་རྒྱ་ཆེན་པོའི་དཀྱིལ་འཁོར་འདིར་པདྨའི་རིགས་འཕགས་པ་སྤྱན་རས་གཟིགས་དབང་ཕྱུག་གི་དོན་ཡོད་པའི་ཞགས་པའི་སྙིང་པོ་རྣམ་པར་གྲོལ་བའི་དཀྱིལ་འཁོར་<line/>
ཆོ་ག་ཞིབ་མོའི་རྒྱལ་པོ་ཆེན་པོ་བརྗོད་པར་བགྱི་སྟེ། འདི་ནི། མ་བསྒྲུབས་པར་ལས་བརྒྱ་སྟོང་བགྱིད་པར་འགྱུར་རོ། །ཚེས་གྲངས་རྒྱུ་སྐར་བཟང་པོ་དང༌། །ཤིན་ཏུ་བཀྲ་ཤིས་མཆོག་<line/>
དགེ་ལ། །ལེགས་བར་ཁྲུས་བགྱིས་གོས་གཙང་བགོ། །བྱམས་པའི་སེམས་ལ་མཉམ་པར་བཞག །སེམས་ཅན་ཀུན་ལས་བརྩེ་བ་དང༌། །སྙིང་རྗེ་དམ་བས་བརྒྱན་པ་དང༌། །དོན་<line/>
ཡོད་ཞགས་པའི་རིག་སྔགས་ཚེ། །གྲུབ་པ་བླ་མེད་ཆོ་གའི་རྒྱལ། །བཀླགས་པས་ལས་རྣམས་ཐམས་ཅད་དག །འགྲུབ་པར་བགྱིད་དེ་སོམ་ཉི་མེད། །འཇིག་རྟེན་བླ་མའི་སྙིང་པོ་དག་<line/>
དེ་བཞིན་གང་དག་རྟག་བརྗོད་ན། །ལུས་ཅན་རྟག་ཏུ་མཆོག་སྦྱིན་གྱི། །ཕྱག་ན་པདྨ་རྟག་ཏུ་འགྱུར། །ཇི་ལྟར་གངྒཱའི་བྱེ་སྙེད་ཀྱི། །སངས་རྒྱས་བྱེ་བ་ཕྲག་སྟོང་ལ། །བསོད་ནམས་<line/>
</page>
<page index="226" id="309B">ཕུང་པོ་ཁྲི་ཕྲག་སྐྱེད། །དགེ་བའི་རྩ་བ་གསོག་པ་དང༌། །སངས་རྒྱས་བྱ་བ་བགྱིད་པར་འགྱུར། །སྨྱུང་བ་བགྱིས་ནས་བཟླས་བརྗོད་གཅིག །མཁས་པའི་མིས་ནི་བརྗོད་བགྱིས་པ། །<line/>
དགེ་སློང་ཕ་དང་དགེ་སློང་མ། །དགེ་བསྙེན་ཕ་མས་དེ་བཞིན་དུ། །བདེ་བ་ཅན་དུ་མྱུར་དུ་མཆི། །སྡུག་བསྔལ་མི་བཟང་མྱོང་འགྱུར་བའི། །ཉོན་མོངས་པ་ལས་ཐར་པར་འགྱུར། །<line/>
རྟག་ཏུ་སངས་རྒྱས་བྱང་སེམས་དག །མཐོང་བར་འགྱུར་ཏེ་སོམ་ཉི་མེད། །དེ་ནས་དོན་ཡོད་ཞགས་པའི་སྙིང་པོའི་ཆོ་ག་ཇི་ལྟ་བ་བཞིན་དུ་བཟླས་བརྗོད་ཀྱི་ཆོ་ག་བརྗོད་པར་བགྱི་སྟེ།<line/>
བཟླས་བརྗོད་ཀྱི་ནི་ལས་བགྱིས་ན། །རིག་སྔགས་འཆང་བ་དེ་ཉིད་འགྲུབ། །དོན་ཡོད་ཞགས་པའི་གཟུགས་བརྙན་གྱི། །མདུན་དུ་བ་ལྕིའི་དཀྱིལ་འཁོར་བགྱི། །གྲུ་བཞི་ཁོ་ར་ཁོར་ཡུག་<line/>
ཏུ། །ཚོན་རྩི་དཀར་པོ་ཞིབ་མོ་ཡིས། །གྲུ་བཞི་ལྷག་པར་ཐིག་གདབ་བོ། །ངོས་བཞི་རྣམས་སུ་སྒོ་བཞི་དག །དབུས་ནས་ངོས་བཞིར་གཤིས་སུ་དབབ། །ཙནྡན་དཀར་པོས་བྲི་བ་ནི། །<line/>
དཀྱིལ་འཁོར་མཆོག་ལ་པདྨ་དང༌། །འདབ་བརྒྱ་གུར་གུམ་གྱིས་གཏོར་ཅིང༌། །པདྨའི་ཟེ་བའི་དཀྱིལ་དག་ཏུ། །མ་ཞོམ་པ་ཡི་བུམ་པ་ནི། །སྤོས་ཆབ་ཀྱིས་ནི་བཀང་བ་ཡིས། །ཡུངས་<line/>
ཀར་ལྡན་པ་གཞག་པར་བགྱི། །ཨ་ག་རུ་ཡི་བདུག་པ་དབུལ། །བུམ་པ་གང་བ་དགོད་པར་བགྱི། །མེ་ཏོག་སྣ་ཚོགས་བརྒྱན་པར་བགྱི། །མཆོད་ཡོན་སྣོད་ཀྱང་བཞི་གཞག་གོ། །རིག་<line/>
</page>
<page index="227" id="310A">༄༅། །སྔགས་འཆང་བ་གཙང་གྱུར་པར། །གཙང་མའི་གོས་ནི་བགོ་བར་བགྱི། །ལེགས་བཀྲུས་རྣམ་པར་དག་པ་དང༌། །གསོ་སྦྱོང་དག་ནི་བླངས་པ་དང༌། །དཀར་<line/>
གསུམ་ཟས་ནི་འཚལ་ནས་སུ། །དུས་གསུམ་དུ་ནི་ཁྲུས་བགྱིའོ། །དུས་གསུམ་བཟླས་བརྗོད་བགྱི་བ་ནི། །དོན་ཡོད་ཞགས་པའི་སྙིང་པོ་དག །དུས་གསུམ་དུ་ཡང་བརྒྱ་རྩ་བརྒྱད།།<line/>
འཕགས་པ་འཇིག་རྟེན་དབང་ཕྱུག་གི། མངོན་སུམ་སྐྱིལ་མོ་ཀྲུང་བཅས་ཏེ། །བཟླས་བརྗོད་ཕྱག་རྒྱ་བཅིངས་ནས་སུ། །བགྲང་ཕྲེང་དག་ནི་བླང་བར་བགྱི། །མཛུབ་མོ་དག་ནི་མཐེ་བོ་དག།<line/>
བརྐྱང་ནས་ཞི་ཞིང་དུལ་བ་ཡི། །ཡིད་ཀྱིས་བྱམས་སེམས་མཉམ་པར་གཞག །ཏིང་འཛིན་བརྟན་པས་ལུས་སྙོམས་པར། །ལེགས་པར་བཞག་སྟེ་ཞི་བར་ལྟ། །ཚིག་གཞན་མི་<line/>
སྨྲ་བཟླས་བརྗོད་བགྱི། །བཟླས་བརྗོད་བགྱིས་པ་ཙམ་གྱི་མོད་ལ་ས་ཆེན་པོ་གཡོ་བར་འགྱུར་རོ། །དོན་ཡོད་པའི་ཞགས་པའི་ཕྱག་རྒྱ་བཅིངས་ཏེ་ཕྱག་བགྱིས་ན། ས་ཆེན་པོ་ཡང་<line/>
གཡོ་བར་འགྱུར་རོ། །བརྟན་པའི་སེམས་ཀྱིས་སྐྲག་པར་མི་བགྱིའོ། །སེམས་ཅན་ཐམས་ཅད་ལ་མཆོག་ཏུ་བརྩེ་བས་འཕགས་པ་སྤྱན་རས་གཟིགས་དབང་ཕྱུག་དོན་ཡོད་<line/>
ཞགས་པ་ཞབས་མཐོང་བ་ཙམ་དུ་བྲིས་ལ། ཇི་ཙམ་ན་ཁྲོ་བོའི་རྒྱལ་པོ་ལན་བདུན་བླའོ། །ལན་བདུན་བཟླས་པ་ཙམ་གྱི་མོད་ལ་ས་ཆེན་པོ་གཡོ་ཞིང་སྒྲ་འབྱུང་བར་འགྱུར་རོ། །<line/>
</page>
<page index="228" id="310B">འཕགས་པ་སྤྱན་རས་གཟིགས་དབང་ཕྱུག་གི་དཔྲལ་བ་ནས་འོད་ཟེར་བྱུང་ནས་ཀུན་ཏུ་སྣང་བར་འགྱུར་རོ། །རིག་སྔགས་འཆང་དེ་ཡང་ཆེར་སྙིང་དགའ་བ་དང༌། བཞིན་འཛུམ་པ་དང༌།<line/>
ཤིན་ཏུ་རབ་ཏུ་དགའ་བས་སྤུ་ཟིང་ཞེས་བགྱིད་པར་འགྱུར་རོ། །དེ་ནས་བཅོམ་ལྡན་འདས་ཀྱི་གདོང་དུ་བལྟ་བར་བགྱི་སྟེ། གདོང་དུ་བལྟས་པ་ཙམ་གྱི་མོད་ལ་བཅོམ་ལྡན་འདས་འཕགས་<line/>
པ་སྤྱན་རས་གཟིགས་དབང་ཕྱུག་གི་ངོ་གཡས་པ་ནས་ལེགས་སོ་ཞེས་བགྱི་བའི་སྒྲ་འབྱུང་བར་འགྱུར་རོ། །མིག་སྒྱུར་བར་བགྱིད་ཅིང་ཀུན་ཏུ་ལེགས་སོ། །ཞེས་བགྱི་བའི་སྒྲ་བྱུང་ན།<line/>
རིག་སྔགས་འཆང་གིས་སྒྲིབ་པ་ཐམས་ཅད་རྣམ་པར་དག་པ་ཐོབ་ནས་ལུས་ཡོངས་སུ་དག་པ་ཆེན་པོ་དང་ལྡན་པར་འགྱུར་རོ། །དེ་བཞིན་གཤེགས་པ་བྱེ་བ་ས་ཡ་ཕྲག་བརྒྱ་སྟོང་ལ་<line/>
དགེ་བའི་རྩ་བ་བསྐྱེད་པར་འགྱུར་རོ། །བྱང་ཆུབ་སེམས་དཔའ་ཐམས་ཅད་ཀྱིས་ལྟ་བའི་འོས་སུ་འགྱུར་རོ། །ལུས་འཇམ་པ་དང༌། ཤིན་ཏུ་གཞོན་ཤ་ཆགས་པ་དང༌། མཉེན་པར་འགྱུར་<line/>
རོ། །སྐྲ་ཅུང་ཟད་འཁྱིལ་བ་དང༌། མཉེན་པ་དང༌། སྙན་པའི་ཚིག་སྨྲ་བར་འགྱུར་རོ། །མིག་ཡོངས་སུ་དག་པ་འཐོབ་པར་འགྱུར་རོ། །ལུས་ཡོངས་སུ་དག་པ་དང༌། ཡིད་ཡོངས་སུ་དག་པ་དང༌།<line/>
གཉེར་མ་དང༌། སྐྲ་སྐྱ་བོ་སྤངས་པར་འགྱུར་རོ། །སེམས་ཅན་ཐམས་ཅད་ལ་ལྟ་བ་དག་པ་ཞེས་བགྱི་བའི་ཏིང་ངེ་འཛིན་ཐོབ་པར་འགྱུར་རོ། །ཇི་ཙམ་དུ་འདུག་ཅེ་ན། འཕགས་པ་སྤྱན་རས་<line/>
</page>
<page index="229" id="311A">༄༅། །གཟིགས་དབང་ཕྱུག་རང་གི་གཟུགས་སྟོན་ཅིང་དབུགས་འབྱིན་པར་བགྱིད་དེ། ལག་པ་གཡས་པ་སྤྱི་བོར་བཞག་ནས་མཆོག་ཐམས་ཅད་སྩོལ་བར་<line/>
འགྱུར་རོ། །ནམ་མཁའ་ལ་མཆི་བའམ། མི་གྔའ་བར་བགྱི་བའམ། ལྷའི་མིག་འཐོབ་པའམ། སངས་རྒྱས་ཀྱི་ཞིང་ལ་བལྟ་བའམ། ཏིང་ངེ་འཛིན་རབ་ཏུ་འཐོབ་པའམ། གཟུངས་<line/>
རབ་ཏུ་འཐོབ་པའམ། དོན་ཡོད་པའི་ཞགས་པའི་སྙིང་པོའི་ཆོ་ག་ཞིབ་མོ་འགྲུབ་པའམ། གཙུག་ལག་སྨྲ་བའམ། གསང་སྔགས་སྨྲ་བའམ། ཐོས་པ་འཛིན་པ་ཉིད་དམ། གཏེར་སྨྲ་<line/>
བའམ། ནོར་སྒྱུར་བ་སྨྲ་བའམ། མིག་འཕྲུལ་སྨྲ་བའམ། འཇིག་རྟེན་དུ་འགྲོ་བའམ། ཕུག་ཏུ་འཇུག་པའམ། ཀླུའི་གནས་སུ་འཇུག་པའམ། ཞིང་སྨྲ་བའམ། གནོད་སྦྱིན་དགུག་<line/>
པའམ༑ སྲིན་པོ་དགུག་པའམ། རོ་ལངས་བསླང་བའམ། ནགས་ཁྲོད་དུ་འཇུག་པའམ། རི་ལ་རྒྱུ་བའམ། གྲོང་ཁྱེར་དུ་འཇུག་པའམ། སྨན་བལྟ་བའི་ཕྱིར་འཇུག་པའམ། རལ་གྲིའི་རིག་<line/>
སྔགས་འཆང་ཉིད་དམ། གྲུབ་པའི་རིག་སྔགས་འཆང་ཉིད་དམ། འཁོར་ལོས་བསྒྱུར་བ་ཉིད་དམ། རྒྱལ་པོ་འཐོབ་པའམ། ཡུལ་འཐོབ་པའམ། ཡུལ་གྱི་བདག་པོ་ཉིད་དམ། དཔུང་<line/>
ཆེན་པོ་རབ་ཏུ་གཞོམ་པའམ། བསྐྲད་པའམ། རྒྱ་མཚོར་འཇུག་པ་དེ་དག་ཐམས་ཅད་སྩོལ་བར་འགྱུར་རོ། །དགོས་པ་གྲུབ་པ་ཐམས་ཅད་སྩོལ་བར་འགྱུར་རོ། །ཇི་ལྟར་གང་དུ་<line/>
</page>
<page index="230" id="311B">འཚལ་བར་ཡོངས་སུ་སྐྱོང་བར་འགྱུར་རོ། །མཚམས་མ་མཆིས་པ་ལྔ་རྣམས་འབྱང་བར་འགྱུར་རོ། །རྟག་ཏུ་བཟླས་བརྗོད་བགྱིས་ན། སེམས་ཅན་ཐམས་ཅད་ལ་ལྟ་བ་སྒྲིབ་པ་དང་བྲལ་པ་<line/>
དག་པ་ཞེས་བགྱི་བའི་ཏིང་ངེ་འཛིན་འཐོབ་པར་འགྱུར་རོ། །མིག་སྨན་སྒྲུབ་པར་འཚལ་བས་དེས་ཟླ་བ་ཡར་གྱི་ངོའི་ཚེས་བརྒྱད་ལ་ལྡོང་རོས་ཀྱི་མིག་སྨན་ཟངས་ཀྱི་སྣོད་ཀྱི་ནང་དུ་<line/>
སྩལ་ཏེ་ཙནྡན་གྱི་དཀྱིལ་འཁོར་བགྱིས་ལ། འཕགས་པ་སྤྱན་རས་གཟིགས་དབང་ཕྱུག་གི་མདུན་དུ་བཞག་ནས་ལེགས་པར་ཁྲུས་བགྱིས་ཏེ་གོས་གཙང་མ་བསྒོས་ནས་འཕགས་<line/>
པ་སྤྱན་རས་གཟིགས་དབང་ཕྱུག་གི་མདུན་དུ་སྐྱིལ་མོ་ཀྲུང་བཅས་ཏེ་མཆིས་ནས་བཟླས་བརྗོད་བགྱིའོ། །དོན་ཡོད་ཞགས་པའི་ཕྱག་རྒྱའི་མཚམས་བཅིང་བས་མཚམས་བཅིང་བར་<line/>
བགྱིའོ༑ ༑ཁྲོ་བོའི་རྒྱལ་པོ་ལན་བདུན་བཟླས་པར་བགྱིའོ། །ཟས་དཀར་གསུམ་འཚལ་བར་བགྱིའོ། །རིགས་ཀྱི་བུ་ཕོའམ། རིགས་ཀྱི་བུ་མོ་གང་ཡང་རུང་བས་འཕགས་པའི་ལམ་<line/>
ཡན་ལག་བརྒྱད་ཀྱི་བསྙེན་གནས་ལ་གོམས་པར་བགྱིས་ནས་བཟླས་བརྗོད་བགྱིའོ། །བཟླས་བརྗོད་བགྱིས་པ་ཙམ་གྱི་མོད་ལ་ཟངས་ཀྱི་སྣོད་འབར་བ་དང༌། རླངས་པ་དང༌། དབུ་བ་<line/>
འབྱུང་བར་འགྱུར་ཏེ། དེ་བླངས་ནས་མིག་ལ་བྱུགས་ན། ནམ་མཁའ་ལ་རྫུ་འཕྲུལ་གྱིས་མཆིས་ནས་སངས་རྒྱས་ཀྱི་ཞིང་ཐམས་ཅད་ཀྱི་དེ་བཞིན་གཤེགས་པ་ཐམས་ཅད་མཐོང་བར་<line/>
</page>
<page index="231" id="312A">༄༅། །འགྱུར་རོ། །ཕྱོགས་བཅུའི་སངས་རྒྱས་རྣམས་མཐོང་བ་དང༌། རིག་སྔགས་འཆང་གི་འཁོར་ལོས་བསྒྱུར་བ་ཆེན་པོར་འགྱུར་རོ། །ཕུག་གི་གནས་ཕྱེ་བ་ཐམས་<line/>
ཅད་མཐོང་བར་འགྱུར་རོ། །གཏེར་བྱུང་བ་ཐམས་ཅད་མཐོང་བར་འགྱུར་རོ། །ལྷའི་གནས་ཐམས་ཅད་ཀྱི་སྒོ་ཕྱེ་བ་མཐོང་བར་འགྱུར་རོ། །གང་དུ་འཚལ་བ་དེར་མཆི་བར་འགྱུར་རོ། །<line/>
གནོད་སྦྱིན་དང༌། སྲིན་པོ་དང༌། འབྱུང་པོ་དང༌། ཤ་ཟ་དང༌། གདོན་དང༌། མི་དང༌། མི་མ་ཡིན་པ་དང༌། ཕས་ཀྱི་རྒོལ་བ་དང༌། མི་མཛའ་བ་ཐམས་ཅད་མི་གདའ་བར་འགྱུར་རོ། །ཚེས་<line/>
བརྒྱད་དམ། བཅུ་བཞིའམ། བཅོ་ལྔ་ལ་ཚིག་གཞན་མི་སྨྲ་བར་འཕགས་པ་སྤྱན་རས་གཟིགས་དབང་ཕྱུག་གི་མདུན་དུ་སྐྱིལ་མོ་ཀྲུང་བཅས་ཏེ་མཆིས་ནས་ལན་སྟོང་རྩ་བརྒྱད་<line/>
བཟླས་བརྗོད་བགྱིའོ། །བཟླས་བརྗོད་བགྱིས་པ་ཙམ་གྱི་མོད་ལ་འཕགས་པ་སྤྱན་རས་གཟིགས་དབང་ཕྱུག་ལྷའི་བདག་ཉིད་ཀྱི་རང་བཞིན་གྱི་གཟུགས་ཀྱིས་མདུན་ན་མཆིས་ནས་<line/>
ལག་པ་གཡས་པ་སྤྱི་བོར་བཞག་པ་དང༌། དྲི་མེད་འཕགས་ཀྱི་ལྟ་བའི་ཆོ་འཕྲུལ་ཞེས་བགྱི་བའི་ཏིང་ངེ་འཛིན་འཐོབ་ཅིང༌། དེ་བཞིན་གཤེགས་པ་ཐམས་ཅད་ཀྱིས་གཟིགས་པའི་<line/>
བྱིན་གྱིས་བརླབས་བཀོད་པ་ཡང་དག་པར་ལྟ་བ་སྣང་བ་ཞེས་བྱ་བའི་རྫུ་འཕྲུལ་ཐོབ་ནས་ཚེའི་ཚད་ལྷའི་བསྐལ་པ་སྟོང་དུ་འགྱུར་རོ། །བདག་ཉིད་ལྷའི་རང་བཞིན་ཐོབ་པ་དང༌། དེ་<line/>
</page>
<page index="232" id="312B">བཞིན་གཤེགས་པ་ཐམས་ཅད་དང༌། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་ཀྱིས་དམ་པའི་ཆོས་ཀྱི་གཏམ་གླེང་བར་མཛད་པ་<line/>
ཐོས་པར་འགྱུར་རོ། །བདེ་བ་ཅན་ན་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཐམས་ཅད་བསུ་བའི་སླད་དུ་ལྷའི་གཟུགས་ཀྱིས་མདུན་ན་མཆིས་པར་འགྱུར་རོ། །སྐྲ་ཅུང་<line/>
ཟད་འཁྱིལ་བར་ཡང་འགྱུར་རོ། །པདྨ་སྣང་བའི་གཞལ་མེད་ཁང་ཞེས་བགྱི་བའི་ཁང་པ་བརྩེགས་མའི་གཞལ་མེད་ཁང་མཐོང་བར་འགྱུར་རོ། །དེ་ནས་རང་གི་ལུས་རྡོ་རྗེ་སྲ་བ་བདག་ཉིད་<line/>
ཀྱི་སྙིང་པོའི་རང་བཞིན་ཐོབ་པར་འཚལ་ན། རིག་སྔགས་འཆང་དེས་སྤོས་ཆབ་དེས་བུམ་པ་བཀང་ནས་ལན་དྲུག་ཁྲི་ཉིས་སྟོང་བཟླས་བརྗོད་བགྱིས་ཏེ་བྱང་ཆུབ་སེམས་དཔའ་འཕགས་པ་<line/>
སྤྱན་རས་གཟིགས་དབང་ཕྱུག་གི་མདུན་དུ་ཉིན་ཞག་གཅིག་མཆིས་པར་འགྱུར་པས་ཁྲུས་བགྱིའོ། །ཁྲུས་བགྱིས་པ་ཙམ་གྱི་མོད་ལ་ལུས་རྡོ་རྗེ་ལས་བྱུང་བའི་རང་བཞིན་དུ་འགྱུར་རོ། །དེ་<line/>
བཞིན་གཤེགས་པ་ཐམས་ཅད་དེ་ལ་གཟིགས་པར་འགྱུར་རོ། །ཚེ་ལྷའི་ལོ་ཁྲིར་འགྱུར་རོ། །གནོད་སྦྱིན་དང༌། སྲིན་པོ་དང༌། གདོན་ཐམས་ཅད་དབང་དུ་འགྱུར་རོ། །ལྷ་དང༌། ཀླུ་ཐམས་ཅད་ཀྱི་<line/>
དཔོན་པོར་འགྱུར་རོ། །འཇིག་རྟེན་པའི་དགོས་པ་སྒྲུབ་པ་ཐམས་ཅད་བགྱིད་པར་འགྱུར་རོ། །དྲན་པ་ཙམ་མམ་སེམས་བསྐྱེད་པ་ཙམ་གྱི་མོད་ལ་གདོན་ཐམས་ཅད་དང༌། བརྗེད་བྱེད་ཐམས་<line/>
</page>
<page index="233" id="313A">༄༅། །ཅད་བབས་ནས་ཐམས་ཅད་སྨྲ་བར་འགྱུར་ཏེ། བདེན་པའམ། མི་བདེན་པའམ། ཡང་དག་པའམ། ཡང་དག་པ་མ་ལགས་པའམ། སྐལ་པ་དང་ལྡན་<line/>
པའམ༑ སྐལ་བ་དང་མི་ལྡན་པའམ། བྱུང་བའམ། མ་བྱུང་བའམ། འབྱོར་པ་དང༌། རྒྱས་པ་དང༌། བདེ་བ་དང༌། ལོ་ལེགས་པ་དེ་དག་ཐམས་ཅད་སྨྲ་བར་འགྱུར་རོ། །དེ་ལ་སོགས་<line/>
ཏེ་ལས་བགྱི་བ་ཐམས་ཅད་བགྱིད་པར་འགྱུར་རོ། །བྲན་བཞིན་དུ་ལས་ཐམས་ཅད་རྟག་ཏུ་བགྱིད་པར་འགྱུར་རོ། །ཡང་ན་འཇིག་རྟེན་སོ་སོར་བསྒྲལ་བར་འཚལ་བའམ། ཐམས་<line/>
ཅད་དབང་དུ་གྱུར་ནས་བཞག་པར་འཚལ་ལམ། ཐམས་ཅད་སེམས་ཅན་དམྱལ་བའམ། དུད་འགྲོའི་སྐྱེ་གནས་སམ། གཤིན་རྗེའི་འཇིག་རྟེན་ལས་ཐར་པར་འཚལ་ལམ།<line/>
དོན་ཡོད་ཡེ་ཤེས་བཀོད་པ་ཞེས་བགྱི་བའི་ཏིང་ངེ་འཛིན་ཐོབ་པར་འཚལ་ལམ། རྣམ་པར་གྲོལ་བའི་དཀྱིལ་འཁོར་སྒྲུབ་པར་འཚལ་ལམ། དོན་ཡོད་པའི་ཞགས་པའི་སྙིང་པོའི་<line/>
ཆོ་ག་ཞིབ་མོ་སྒྲུབ་པར་འཚལ་ན། རིག་སྔགས་འཆང་དེས་གཟུགས་བརྙན་སོ་སོ་བ་བཞིན་དུ་འཕགས་པ་སྤྱན་རས་གཟིགས་དབང་ཕྱུག་དོན་ཡོད་པའི་གཟུགས་སུ་བགྱིས་ཏེ་<line/>
རལ་པའི་ཐོར་ཚུགས་དང༌། རི་དྭགས་ཨེ་ན་ཡའི་པགས་པས་བརྒྱན་པ། ཕྱུགས་བདག་གི་ཆ་ལུགས་འཆང་བ། རྒྱན་ཐམས་ཅད་ཀྱིས་བརྒྱན་པ། སྐྱིལ་མོ་ཀྲུང་ངམ་འགྲེང་བ།<line/>
</page>
<page index="234" id="313B">དྲུང་ན་ནོར་བཟང་པུས་མོ་གཡས་པ་ཕེབ་པ། གཡོན་ན་ཁྲོ་བོའི་རྒྱལ་པོ་གདོང་གྱེན་དུ་ལྟ་བ་ཁྲོ་བོའི་གཟུགས་ལག་པ་དྲུག་པ། འོད་དཔག་མེད་ཀྱི་དབུ་རྒྱན་ཐོགས་པ། རྒྱན་ཐམས་ཅད་<line/>
ཀྱིས་ཀླུབས་པ། ཐམས་ཅད་རིང་བསྲེལ་དང་བཅས་པར་བགྱི་སྟེ། རིའི་སྟེང་གི་པདྨའི་སྟན་ལ་མཆིས་པར་བགྱིའོ། །གཙང་མས་གོས་གཙང་མ་བགོས་ཏེ་དུས་གསུམ་དུ་ཁྲུས་བགྱིས་<line/>
ནས་ཉིན་ཞག་གཅིག་མཆིས་ཏེ་རིག་སྔགས་འཆང་གིས་བའི་རྣམ་ལྔས་ཉེ་རེག་བགྱིའོ། །ཆབ་དང་ཡུངས་ཀར་གྱི་དབང་བསྐུར་བས་དབང་བསྐུར་བར་བགྱིའོ། །སྙིང་རྗེ་ཆེན་པོས་གདུངས་<line/>
པའི་སྙིང་གིས་བལྟ་བར་བགྱིའོ། །གལ་ཏེ་འདི་ལྟ་བུའི་ཚོགས་མི་བགྱིད་ན། བཀླགས་པ་ཙམ་གྱི་མོད་ལ་ཡང་འགྲུབ་པར་འགྱུར་ན། བཟླས་བརྗོད་ཀྱི་ལས་ཀྱི་ཆོ་གས་ལྟ་སྨོས་ཀྱང་<line/>
ཅི་འཚལ། ཡང་རིག་སྔགས་འཆང་གང་ཞིག་གངྒཱའི་ཀླུང་བྱེ་བ་ཕྲག་བརྒྱད་ཅུ་རྩ་བརྒྱད་ཀྱི་བྱེ་མ་དང་མཉམ་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་<line/>
སངས་རྒྱས་ལ་མཆོད་པར་འཚལ་ལམ། ལྟ་བར་འཚལ་ལམ། དགེ་བའི་རྩ་བ་རྒྱ་ཆེན་པོ་སྐྱེད་པར་འཚལ་ལམ། སེམས་ཅན་ཐམས་ཅད་དགེ་བའི་རྩ་བ་ལ་རབ་ཏུ་བཞག་པར་འཚལ་<line/>
བའམ། ཐམས་ཅད་ཀྱི་སྒྲིབ་པ་རྣམ་པར་དག་པར་བགྱི་བར་འཚལ་ན། རིག་སྔགས་འཆང་དེས་དགེ་སློང་ཕའམ། དགེ་སློང་མའམ། དགེ་བསྙེན་ཕའམ། དགེ་བསྙེན་མའམ། རྒྱལ་<line/>
</page>
<page index="235" id="314A">༄༅། །པོའམ། བཙུན་མོའམ། གཞན་སུ་ཡང་རུང་བས་ཐམས་ཅད་ཆོ་ག་འདི་བཞིན་བགྱིས་ཏེ། དེས་ཅི་འབྱོར་བའི་གསེར་ལས་དོན་ཡོད་པའི་ཞགས་པའི་གཟུགས་<line/>
བརྙན་བགྱིའོ། །དེ་ནས་ཁ་ཤར་ཕྱོགས་སུ་བསྟན་ཏེ་བཞག་ལ་གུར་གུམ་གྱི་དཀྱིལ་འཁོར་བགྱིས་ཏེ། གྲུ་བཞི་ཆ་འབྱེས་པར་ལི་ཁྲིས་ཐིག་གདབ་པར་བགྱིའོ། །དཀྱིལ་འཁོར་<line/>
དབུས་སུ་པདྨའི་ཕྲེང་བ་བགྱིའོ། །པདྨའི་ཕྲེང་བའི་དབུས་སུ་རིལ་བ་སྤྱི་བླུགས་དང༌། བགྲང་ཕྲེང་གཞག་པར་བགྱིའོ། །མེ་ཏོག་སྣ་ཚོགས་ཀྱིས་མཛེས་པར་བགྱིའོ། །སྤོས་ཆབ་<line/>
ཀྱིས་བཀང་བའི་བུམ་པ་མེ་ཏོག་ཅི་འབྱོར་པས་ལེགས་པར་བརྒྱན་པ་བཞི་གཞག་པར་བགྱིའོ། །མཆོད་ཡོན་གྱི་སྣོད་ལྔ་གཞག་པར་བགྱིའོ། །པོག་ཕོར་ལྔ་ལས་ཨ་ག་རུའི་བདུག་<line/>
པས་བདུག་པར་བགྱིའོ། །དྲིས་བསྒོས་པའི་མར་མེ་བཅུ་དྲུག་སྦར་བར་བགྱིའོ། །འཕགས་པ་སྤྱན་རས་གཟིགས་དབང་ཕྱུག་ལ་མཆོད་པར་བགྱིའོ། །མེ་ཏོག་དང༌། བདུག་པ་དང༌།<line/>
དྲི་དང༌། ཕྲེང་བ་ཡང་དབུལ་བར་བགྱིའོ། །འཇིག་རྟེན་དབང་ཕྱུག་གི་མདུན་དུ་སྐྱིལ་མོ་ཀྲུང་བཅས་ཏེ་མཆིས་ནས་དོན་ཡོད་ཞགས་པའི་ཕྱག་རྒྱ་བཅིངས་ཏེ་བདག་ཉིད་ལ་དབང་བསྐུར་<line/>
བར་བགྱིའོ། །ཁྲོ་བོའི་རྒྱལ་པོ་ལན་གཅིག་བཟླ་བར་བགྱིའོ། །དེ་བཞིན་གཤེགས་པ་ཐམས་ཅད་ལ་དམིགས་པ་ཡིད་ལ་བགྱིས་ནས་ཕྱོགས་བཅུར་ཡིད་ཀྱིས་མཆོད་ཅིང་ཕྱག་<line/>
</page>
<page index="236" id="314B">བགྱིའོ༑ ༑བཟླས་བརྗོད་ཀྱི་ཕྱག་རྒྱ་བཅིངས་ཏེ་བཟླས་བརྗོད་བགྱིའོ། །བཟླས་བརྗོད་བརྒྱ་རྩ་བརྒྱད་བགྱིས་པ་དང༌། ས་ཆེན་པོ་གཡོ་བར་འགྱུར་རོ། །བདག་ཉིད་དགའ་བར་གྱུར་ནས་འབར་<line/>
བར་མཐོང་ངོ༌། །དེ་བཞིན་གཤེགས་པ་དེ་དག་ཐམས་ཅད་ཀྱང་ཞལ་མངོན་སུམ་དུ་སྟོན་པ་ཉེ་བར་སྟོན་པར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གི་རལ་པའི་གསེབ་<line/>
འབར་བར་གྱུར་ནས་ལེགས་སོ། །ཞེས་བགྱི་བའི་སྒྲ་འབྱུང་བར་འགྱུར་རོ། །ལན་བརྒྱ་རྩ་བརྒྱད་ལན་གཉིས་བཟླས་བརྗོད་བགྱིས་ན། གྲུབ་པ་ཆེན་པོའི་རྟགས་སྟོན་པར་འགྱུར་རོ། །<line/>
འཕགས་པ་སྤྱན་རས་གཟིགས་དབང་ཕྱུག་གི་ཕྱག་བརྐྱང་ནས་རིག་སྔགས་འཆང་གི་སྤྱི་བོར་འཇོག་པར་འགྱུར་རོ། །དེ་བཞིན་གཤེགས་པ་ཐམས་ཅད་གཟིགས་པ་ཞེས་བགྱི་བའི་<line/>
ཏིང་ངེ་འཛིན་ཐོབ་པར་འགྱུར་རོ། །དོན་ཡོད་ཞགས་པ་གྲུབ་པའི་རིག་སྔགས་འཆང་བར་འགྱུར་རོ། །ཉི་མའི་རྩེ་ན་དེ་བཞིན་གཤེགས་པ་དེ་དག་ཀྱང་མཐོང་བར་གྱུར་ནས་སངས་རྒྱས་<line/>
ཀྱི་ཞིང་ཐམས་ཅད་སྟོན་པར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་དགེ་བའི་རྩ་བ་དང་ལྡན་པར་འགྱུར་རོ། །བརྒྱ་རྩ་བརྒྱད་པ་ལན་གསུམ་བཟླས་ན། འཕགས་པ་སྤྱན་<line/>
རས་གཟིགས་དབང་ཕྱུག་གི་གཟུགས་སྐྱ་རེངས་འཆར་ཀའི་དུས་སུ་མདུན་དུ་མཆིས་ནས་པདྨ་དྲི་མ་མེད་པ་ཞེས་བགྱི་བགྱི་བའི་ཞགས་པ་སྩོལ་བར་འགྱུར་རོ། །གྲུབ་པ་ཐམས་ཅད་སྩོལ་<line/>
</page>
<page index="237" id="315A">༄༅། །བར་འགྱུར་རོ། །རྒྱལ་བ་འོད་དཔག་མེད་ཀྱང་ལེགས་སོ། །ཞེས་བགྱི་བ་སྩོལ་བར་འགྱུར་རོ། །གང་སུ་ཡང་རུང་བས་འཕགས་པ་སྤྱན་རས་གཟིགས་<line/>
དབང་ཕྱུག་གི་གཟུགས་མཐོང་ན། དེ་ནི། དེ་བཞིན་གཤེགས་པ་དྲུག་ཁྲི་ལ་དགེ་བའི་རྩ་བ་བསྐྱེད་པར་འགྱུར་རོ། །དེ་ལ་ལྷ་ཐམས་ཅད་དང༌། ཚངས་པ་ལ་སོགས་ཏེ་དབང་ཕྱུག་<line/>
དང༌། དབང་ཕྱུག་ཆེན་པོའི་ལྷའི་བུ་རྣམས་རྟག་ཏུ་ལྟ་འཚལ་བར་འགྱུར་རོ། །ནད་ཐམས་ཅད་དང་བྲལ་བར་འགྱུར་རོ། །མཆོག་ཐམས་ཅད་ཡོངས་སུ་རྫོགས་ནས་རྟག་ཏུ་རྗེས་སུ་<line/>
འབྲང་ཞིང་སྲུང་བ་དང༌། སྐྱོབ་པ་དང༌། སྦེད་པ་བགྱིད་པར་འགྱུར་རོ། །སྡིག་པ་ཐམས་ཅད་དང་བྲལ་བར་འགྱུར་རོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ།<line/>
བམ་པོ་བརྒྱད་པ། དེས་ཅི་འབྱོར་བའི་གསེར་ལ་འཕགས་པ་སྤྱན་རས་གཟིགས་དབང་ཕྱུག་དོན་ཡོད་པའི་ཞགས་པ་བྱས་ལ་དེ་ནས་ཞལ་ཤར་ཕྱོགས་སུ་བསྟན་ཏེ་བཞག་ལ་གུར་<line/>
གུམ་གྱི་དཀྱིལ་འཁོར་གྲུ་བཞི་པ་ལེགས་པར་འབྱེས་པ་བྱས་ཏེ་ལི་ཁྲིས་ཐིག་བཏབ་ལ་དཀྱིལ་འཁོར་གྱི་དབུས་སུ་པདྨ་བྲི། པདྨའི་དབུས་སུ་རིལ་པ་བྷྲིང་ཀ་ར་དང༌། བགྲང་ཕྲེང་<line/>
བྲི༑ མེ་ཏོག་སྣ་ཚོགས་བཀམ་ལ་བུམ་པ་སྤོས་ཆུས་བཀང་ལ་མེ་ཏོག་ཅི་འབྱོར་པས་ལེགས་པར་བརྒྱན་པ་བཞི་གཞག་མཆོད་ཡོན་གྱི་སྣོད་ལྔ་གཞག་པར་བྱ་ཞིང༌། པོག་ཕོར་<line/>
</page>
<page index="238" id="315B">ལྔ་ནས་ཨ་ག་རུའི་བདུག་པས་བདུག་པར་བྱའོ། །སྤོས་སྣ་བཅུ་དྲུག་དང་ལྡན་པའི་ཏིལ་མར་གྱི་མར་མེ་བལྟམས་ཏེ་འཕགས་པ་སྤྱན་རས་གཟིགས་དབང་ཕྱུག་ལ་མཆོད་པ་བྱ་ཞིང༌།<line/>
མེ་ཏོག་དང༌། བདུག་པ་དང༌། དྲི་དང༌། ཕྲེང་བ་དག་ཀྱང་དབུལ་བར་བྱའོ། །འཇིག་རྟེན་དབང་ཕྱུག་ལ་མངོན་དུ་ཕྱོགས་ཏེ་སྐྱིལ་མོ་ཀྲུང་བཅས་ལ་དོན་ཡོད་པའི་ཞགས་པའི་ཕྱག་རྒྱ་བཅིངས་<line/>
ལ་བདག་ཉིད་ལ་དབང་བསྐུར་རོ། །ཁྲོ་བོའི་རྒྱལ་པོ་ལན་གཅིག་བཟླས་ལ་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཡིད་ལ་བྱས་ཏེ་ཡིད་ཀྱིས་ཕྱག་བྱས་ལ། ལུས་ཀྱིས་ཀྱང་<line/>
ཕྱག་བྱས་ཏེ་བཟླས་བརྗོད་ཀྱི་ཕྱག་རྒྱ་བཅིངས་ལ་བཟླས་བརྗོད་བྱའོ། །བརྒྱ་རྩ་བརྒྱད་བཟླས་པས་ས་ཆེན་པོ་གཡོ་བར་འགྱུར་ཞིང་བདག་ཉིད་སྙིང་དགའ་ལ་འབར་བར་སྣང་ངོ༌། །དེ་<line/>
བཞིན་གཤེགས་པ་དེ་དག་ཐམས་ཅད་ཞལ་ཉེ་བར་སྟོན་པར་མཛད་དོ། །འཕགས་པ་སྤྱན་རས་གཟིགས་དབང་ཕྱུག་གི་དབུ་རལ་པའི་གསེབ་འབར་ཞིང་ལེགས་སོ་ཞེས་བྱ་བའི་སྒྲ་<line/>
འབྱུང་ངོ༌། །བརྒྱ་རྩ་བརྒྱད་བཟླས་པ་གཉིས་པས་ནི། དངོས་གྲུབ་ཆེན་པོའི་མཚན་མ་སྟོན་ཏོ། །འཕགས་པ་སྤྱན་རས་གཟིགས་དབང་ཕྱུག་གི་ཕྱག་བརྐྱང་སྟེ་རིག་སྔགས་འཆང་གི་<line/>
མགོའི་སྤྱི་བོར་འཇོག་པར་འགྱུར་རོ། །དེ་བཞིན་གཤེགས་པ་ཐམས་ཅད་ལ་རྣམ་པར་ལྟ་བ་ཞེས་བྱ་བའི་ཏིང་ངེ་འཛིན་ཐོབ་པར་འགྱུར་རོ། །རིག་སྔགས་འཆང་ལ་དོན་ཡོད་པའི་ཞགས་<line/>
</page>
<page index="239" id="316A">༄༅། །པ་གྲུབ་པར་འགྱུར་རོ། །ཐོ་རངས་དེ་བཞིན་གཤེགས་པ་དེ་དག་ཞལ་སྟོན་པར་འགྱུར་རོ། །སངས་རྒྱས་ཀྱི་ཞིང་ཐམས་ཅད་སྟོན་པར་འགྱུར་རོ། །དེ་བཞིན་གཤེགས་<line/>
པ་ཐམས་ཅད་ཀྱི་དགེ་བའི་རྩ་བ་དང་ལྡན་པར་འགྱུར་རོ། །བཟླས་བརྗོད་བརྒྱ་རྩ་བརྒྱད་གསུམ་པས་ནི། སྐྱ་རེངས་ཤར་བའི་དུས་ཀྱི་ཚེ་འཕགས་པ་སྤྱན་རས་གཟིགས་དབང་ཕྱུག་རང་<line/>
གི་གཟུགས་ཀྱིས་མདུན་ན་བཞུགས་ཏེ། པདྨའི་དྲི་མ་མེད་པ་ཞེས་བྱ་བའི་ཞགས་པ་སྦྱིན་པར་མཛད་ཅིང༌། དངོས་གྲུབ་ཐམས་ཅད་སྦྱིན་པར་མཛད་དོ། །རྒྱལ་བ་འོད་དཔག་མེད་ལེགས་<line/>
སོ༑ ༑ཞེས་བྱ་བ་སྦྱིན་པར་མཛད་དོ། །གང་ལ་འཕགས་པ་སྤྱན་རས་གཟིགས་དབང་ཕྱུག་གི་སྐུར་བསྟན་པ་སྟེ། དེ་བཞིན་གཤེགས་པ་སྟོང་ཕྲག་དྲུག་ཅུ་རྩ་བཞི་ལ་དགེ་བའི་རྩ་བ་<line/>
བསྐྲུན་པར་འགྱུར་རོ། །ལྷ་ཐམས་ཅད་དང༌། ཚངས་པ་ལ་སོགས་པ་དབང་ཕྱུག་དང༌། དབང་ཕྱུག་ཆེན་པོ་དང༌། ལྷའི་བུ་རྣམས་རྟག་ཏུ་ལུས་སྟོན་འདོད་པར་འགྱུར་རོ། །ནད་ཐམས་<line/>
ཅད་དང་བྲལ་བར་འགྱུར་པ་དང༌། མཆོག་ཐམས་ཅད་ཡོངས་སུ་རྫོགས་པ་དང༌། རྟག་ཏུ་ཕྱི་བཞིན་འབྲང་ཞིང་སྲུང་བ་དང༌། བསྐྱབ་པ་དང༌། སྦ་བར་བྱེད་པར་འགྱུར་རོ། །སྡིག་པ་<line/>
ཐམས་ཅད་དང་བྲལ་བར་འགྱུར་རོ། །དེ་ནས་དངུལ་ལས་འཕགས་པ་སྤྱན་རས་གཟིགས་དབང་ཕྱུག་དོན་ཡོད་པའི་ཞགས་པའི་གཟུགས་སྔ་མ་བཞིན་དུ་བྱས་པ་ལ་ཙནྡན་<line/>
</page>
<page index="240" id="316B">དཀར་པོའི་དཀྱིལ་འཁོར་དུ་ཙནྡན་དཀར་པོའི་དྲི་ཆབ་ཀྱིས་བཀང་བ་གཞག་པར་བྱ་ཞིང་མཆོད་ཡོན་གྱི་སྣོད་ལྔ་གཞག་པར་བགྱིའོ། །མེ་ཏོག་སྣ་ཚོགས་བཀྲམ་ཞིང་ཙནྡན་དཀར་པོའི་<line/>
བདུག་སྤོས་ཀྱིས་བདུགས་ཏེ་འཕགས་པ་སྤྱན་རས་གཟིགས་དབང་ཕྱུག་ལ་མཆོད་པར་བགྱིའོ། །དྲི་སྣ་བཞི་བཅུ་རྩ་གཉིས་དང་ལྡན་པའི་ཏིལ་མར་གྱི་མར་མེ་བལྟམ་པར་བྱ་ཞིང༌།<line/>
བདུག་སྤོས་ཀྱི་སྣོད་བཞི་བཅུ་གཞག་པར་བགྱིའོ། །ཁྲོ་བོའི་རྒྱལ་པོ་ལན་ཉི་ཤུ་རྩ་གཅིག་བཟླས་བརྗོད་བྱས་ལ་རིག་སྔགས་འཆང་གཙང་མས་གོས་གཙང་མ་བགོས་ཏེ་དོན་ཡོད་པའི་<line/>
ཞགས་པའི་ཕྱག་རྒྱ་ལན་བདུན་བཅིང་ངོ༌། །བཟླས་བརྗོད་ཀྱི་ཕྱག་རྒྱ་བྱས་ཏེ་སྐྱིལ་མོ་ཀྲུང་དུ་འདུག་ལ་ལག་པ་གཡོན་པའི་མཛུབ་མོ་བརྐྱང་པ་པདྨའི་ཚུལ་དུ་བྱས་ལ་བཟླས་བརྗོད་ལན་<line/>
བརྒྱ་རྩ་བརྒྱད་བྱའོ། །ལན་བརྒྱ་རྩ་བརྒྱད་ཚང་བ་དང༌། ཤར་ཕྱོགས་ནས་ལེགས་སོ་ཞེས་བྱ་བའི་སྒྲ་གྲག་པར་འགྱུར་ཞིང་བདག་ཉིད་དགའ་བར་སྣང་ངོ༌། །རྒྱལ་པོ་བློན་པོ་དང་བཙུན་མོའི་<line/>
འཁོར་དང་བཅས་པ་དབང་དུ་གྱུར་ཏེ་མིང་བརྗོད་པས་དཔག་ཚད་སྟོང་ནས་འོང་བར་འགྱུར་རོ། །ཐམས་ཅད་ཀྱིས་བགྱི་བ་ཅི་མཆིས་ཞེས་བྲན་བཞིན་དུ་འགྱུར་རོ། །གང་བསྒོ་བ་དེ་བྱེད་<line/>
བར་འགྱུར་རོ། །དེ་ཉིད་བླ་མར་འགྱུར་ཞིང་ཆེར་མཆོད་པར་འགྱུར་རོ། །བརྒྱ་རྩ་བརྒྱད་ལན་གཉིས་བཟླས་པས་བརྒྱ་བྱིན་དང༌། ཚངས་པ་དང༌། ཁྱབ་འཇུག་དང༌། དབང་ཕྱུག་ཆེན་<line/>
</page>
<page index="241" id="317A">༄༅། །པོ་དང༌། གཤིན་རྗེ་དང༌། ཆུ་ལྷ་དང༌། རླུང་ལྷ་ལ་སོགས་པ་དབང་དུ་འགྱུར་ཞིང་བསྒོ་བ་བཞིན་བྱེད་པར་འགྱུར་རོ། །གང་བསྒོ་བ་བྱེད་པར་འགྱུར་རོ། །རྒྱལ་པོ་<line/>
བཞི་འཁོར་གནོད་སྦྱིན་གྱི་ཚོགས་དང་བཅས་པ་རྣམས་དབང་དུ་འགྱུར་རོ། །བརྒྱ་རྩ་བརྒྱད་ལན་གསུམ་བཟླས་པས་ཉི་མ་དང་ཟླ་བ་ནམ་མཁའ་ལས་འབབ་ཅིང་མདུན་ན་<line/>
འདུག་པར་འགྱུར་རོ། །མཚན་མོའི་ལྷ་དང་ནམ་མཁའི་ལྷ་འོངས་ནས་མདུན་ན་འདུག་པར་འགྱུར་ཞིང་དབང་དུ་འགྱུར་རོ། །ཐམས་ཅད་ཅི་བགྱི་ཞེས་པའི་བྱ་བ་བྱེད་ཅིང་འདུག་<line/>
པར་འགྱུར་རོ། །བརྒྱ་རྩ་བརྒྱད་ལན་བཞི་བཟླས་པས་ཀླུ་ཐམས་ཅད་དབང་དུ་བྱས་པར་འགྱུར་ཏེ། རྒྱ་མཚོའི་ཀླུའི་རྒྱལ་པོ་དགའ་བོ་དང༌། ཉེ་དགའ་བོ་ལ་སོགས་པའི་བར་ཐམས་<line/>
ཅད་དབང་དུ་བྱས་པར་འགྱུར་རོ། །ཟངས་ལས་བྱས་པའི་འཕགས་པ་སྤྱན་རས་གཟིགས་དབང་ཕྱུག་དོན་ཡོད་པའི་ཞགས་པ་ལ་ཙནྡན་དཀར་པོའི་དཀྱིལ་འཁོར་བྱས་ཏེ། མེ་<line/>
ཏོག་དམར་པོ་བཀྲམ་ལ་བདུག་སྤོས་ཀྱི་སྣོད་བཞི་ནས་བདུག་པར་བྱ་ཞིང་མར་གྱི་མར་མེ་ལྔ་བཅུ་རྩ་གཉིས་བལྟམ་པར་བྱའོ། །མཆོད་ཡོན་གྱི་སྣོད་བཞི་བཞག་ལ་འཕགས་པ་<line/>
སྤྱན་རས་གཟིགས་དབང་ཕྱུག་ལ་མཆོད་པར་བྱའོ། །ཁྲོ་བོའི་རྒྱལ་པོ་ལན་ཉི་ཤུ་རྩ་གཅིག་རྗེས་སུ་དྲན་པར་བྱའོ། །དོན་ཡོད་པའི་ཞགས་པའི་ཕྱག་རྒྱ་བཅིང་བར་བགྱིའོ། །རས་<line/>
</page>
<page index="242" id="317B">ལ་བྲིས་པའི་སྐུ་གཟུགས་ཀྱི་སྤྱན་སྔར་སྐྱིལ་མོ་ཀྲུང་དུ་འདུག་སྟེ་སེམས་ཅན་ཐམས་ཅད་ལ་དམིགས་པས་དེ་བཞིན་གཤེགས་པ་ཐམས་ཅད་ཡིད་ལ་བྱའོ། །ཕྱོགས་བཞིར་བྱམས་<line/>
པའི་ལྟ་བས་བལྟ་བར་བྱའོ། །སེམས་ཅན་དམྱལ་བ་དང༌། གཤིན་རྗེའི་འཇིག་རྟེན་དང༌། ལྷ་མ་ཡིན་དང༌། ཡི་དྭགས་ཀྱི་ཡུལ་ཐམས་ཅད་ཡིད་ལ་བྱའོ། །སེམས་ཅན་དམྱལ་བ་ཆེན་པོ་<line/>
བརྒྱད་ཡིད་ལ་བྱ་ཞིང་སྙིང་རྗེའི་སེམས་ཀྱིས་བལྟ་བར་བྱའོ། །བཟླས་བརྗོད་ཀྱི་ཕྱག་རྒྱ་པདྨའི་ཚུལ་དུ་བཅིངས་ཏེ་བཟླས་བརྗོད་བྱའོ། །བརྒྱ་རྩ་བརྒྱད་ཚང་བ་དང༌། ཕྱོགས་བཞི་གཡོ་ཞིང་<line/>
སྒྲ་གྲགས་པར་འགྱུར་ལ་དམྱལ་བ་བའི་སེམས་ཅན་དེ་དག་ཐམས་ཅད་ཡོངས་སུ་གྲོལ་བར་འགྱུར་རོ། །དམྱལ་བའི་སྒོ་ཐམས་ཅད་བཅད་པར་འགྱུར་ཞིང་བཅོམ་པ་དང༌། ཐལ་<line/>
བར་བརླག་པར་འགྱུར་རོ། །དམྱལ་བའི་སེམས་ཅན་དེ་དག་བདེ་འགྲོར་འགྲོ་བར་འགྱུར་རོ། །བདག་ཉིད་ཀྱང་བྱང་ཆུབ་ཀྱི་མཐར་ཐུག་གི་བར་དུ་དམྱལ་བའི་སྡུག་བསྔལ་གྱི་ཚོར་བ་<line/>
ཐམས་ཅད་ལས་ཡོངས་སུ་གྲོལ་བར་འགྱུར་རོ། །ལུས་ཀྱང་མཚན་བཟང་པོས་བརྒྱན་པར་འགྱུར་ཞིང༌། སེམས་ཅན་གང་དག་གིས་མཐོང་བ་དེ་དག་ཐམས་ཅད་ཕྱིར་མི་ལྡོག་པར་<line/>
འགྱུར་རོ། །བརྒྱ་རྩ་བརྒྱད་ལན་གཉིས་བཟླས་བརྗོད་བྱས་པས་ནི། སའི་འོག་གི་སེམས་ཅན་མུན་ནག་པ་སྣང་བ་དང་བྲལ་བ་དེ་དག་དོན་ཡོད་པའི་ཞགས་པའི་སྙིང་པོའི་མཐུས་མུན་<line/>
</page>
<page index="243" id="318A">༄༅། །ནག་དང་བྲལ་བར་འགྱུར་ཞིང་འོད་ཟེར་འབྱུང་བར་འགྱུར་རོ། །ཡོངས་སུ་གྲོལ་བའི་སེམས་ཅན་དེ་དག་འཕགས་པ་སྤྱན་རས་གཟིགས་དབང་ཕྱུག་གི་<line/>
གནས་སུ་བརྫུས་ཏེ་སྐྱེ་བར་འགྱུར་ཞིང༌། དགའ་བ་དང་འཆི་བ་སྤངས་པར་འགྱུར་རོ། །བྱང་ཆུབ་ཀྱི་མཐར་ཐུག་གི་བར་དུ་ཀུན་ནས་མཐུ་འཕགས་པ་དྲི་མ་མེད་པ་ཞེས་བྱ་བའི་<line/>
ཏིང་ངེ་འཛིན་འཐོབ་པར་འགྱུར་ཞིང་ཚེ་བསྐལ་བ་ཐུབ་པར་འགྱུར་རོ། །ཤི་ནས་བདེ་བ་ཅན་གྱི་འཇིག་རྟེན་གྱི་ཁམས་སུ་སྐྱེ་བར་འགྱུར་རོ། །བྱང་ཆུབ་ཀྱི་མཐར་ཐུག་གི་བར་དུ་དེ་<line/>
ཉིད་ཀྱི་ཞབས་ཀྱི་དྲུང་ན་གནས་པར་འགྱུར་ཞིང་མྱ་ངན་ཐམས་ཅད་དང་བྲལ་བར་འགྱུར་རོ། །ཙནྡན་དཀར་པོ་དང༌། གླ་རྩི་དང༌། ག་པུར་དང༌། སྤོས་ཀྱི་རིགས་སྣ་ཚོགས་གཞན་<line/>
དག་ཕྱེ་མ་ཞིབ་མོར་བྱས་ཏེ། ཡང་ལེགས་པར་བཏགས་ལ། ཀུན་དུ་རུ་དང༌། སྲ་རྩི་པོག་དང༌། གནྡྷ་ར་ས་དང༌། ཆུ་དང་ལྷན་ཅིག་སྦྱར་ཏེ་ཤ་ཁ་ར་བཏབ་ལ་ལེགས་པར་བཏགས་པ་<line/>
ལས་འཕགས་པ་སྤྱན་རས་གཟིགས་དབང་ཕྱུག་དོན་ཡོད་པའི་ཞགས་པ་སོར་བཞི་པའི་ཚད་དུ་བྱས་ཏེ་རྒྱན་ཐམས་ཅད་ཀྱིས་བརྒྱན་པ། རལ་བའི་ཐོར་ཚུགས་དང༌། ཨེ་ན་ཡའི་<line/>
པགས་པ་བསྣམས་པ། ཕྱུགས་བདག་གི་ཆ་ལུགས་འཛིན་པ། ཕྱག་བཞི་གཅིག་ན་པདྨ་ཐོགས། གཉིས་པ་ཞགས་པ་ཐོགས། གསུམ་པ་གསལ་ཤིང་ཐོགས། བཞི་པ་<line/>
</page>
<page index="244" id="318B">དབུགས་འབྱིན་པ་[?]། གདན་པདྨ་འོད་ཀྱི་དཀྱིལ་འཁོར་འདོམ་གང་གིས་བརྒྱན་པར་བྱ་སྟེ། གཡས་སུ་འཕགས་མ་སྒྲོལ་མ། གཡོན་དུ་དྲི་མེད་འགྲོ་བྱའོ། །འཇིག་རྟེན་དབང་ཕྱུག་གི་<line/>
འོག་ཏུ་ནི། ཁྲོ་བོའི་རྒྱལ་པོའོ། །གོང་དུ་ནི། འོད་དཔག་མེད་དོ། །དེ་ནས་རིག་སྔགས་འཆང་གཙང་མས་གོས་གཙང་མ་བགོས་ཏེ་དུས་གསུམ་དུ་ཁྲུས་བྱ་ཞིང་གོས་སུམ་ཕྲུགས་སུ་<line/>
བསྒོས་ལ་ཆོས་བརྒྱད་ནས་ཚེས་བཅུ་ལྔའི་བར་དུ་དུས་གསུམ་དུ་བཟླས་བརྗོད་བརྒྱ་རྩ་བརྒྱད་བྱའོ། །སྤོས་སྣ་ཚོགས་ཀྱིས་དཀྱིལ་འཁོར་བྱུག་པར་བྱ་ཞིང་ཚོན་སྣ་ལྔས་བྲི་བར་བྱ་སྟེ།<line/>
དཀྱིལ་འཁོར་གྱི་དབུས་སུ་དོན་ཡོད་པའི་ཞགས་པ་དང༌། རིག་སྔགས་ཀྱི་ལྷ་པུས་མོ་བཙུགས་ཏེ་གྱེན་དུ་ལྟ་བ་བྲི་བར་བྱའོ། །གྲ་བཞིར་དབང་ཕྱུག་དང༌། དབང་ཕྱུག་ཆེན་པོ་དང༌། གཤིན་<line/>
རྗེ་དང༌། ཆུ་ལྷ་བྲི་བར་བྱའོ། །སྒོ་བཞིའི་ཆ་[?] འབྱེས་པར་བྱའོ། །དཀྱིལ་འཁོར་ཁོར་ཡུག་ཏུ་པདྨ་བྲི་བར་བྱའོ། །གྲ་བཞིར་སྤོས་ཀྱིས་བཀང་བ་གཞག་གོ །སྒོ་བཞི་ར་དྲི་དང༌། གཏོར་མ་དང་<line/>
བུམ་པ་གང་བ་གཞག་གོ །དཀར་གསུམ་གྱི་གཏོར་མ་དང༌། མཆོད་ཡོན་གྱི་སྣོད་གཞག་གོ །མེ་ཏོག་སྣ་ཚོགས་དགྲམ་པར་བྱ་ཞིང་ཨ་ག་རུ་དང༌། ཙནྡན་གྱི་བདུག་པ་དབུལ་བར་བྱའོ།<line/>
སྤོས་སྣ་བརྒྱ་ཉི་ཤུ་རྩ་བརྒྱད་དང་ལྡན་པའི་ཏིལ་མར་གྱི་མར་མེ་བལྟམ་པར་བྱ། འཕན་གདུགས་བཟང་པོ་སྣ་ཚོགས་ཀྱིས་ལེགས་པར་བརྒྱན་པར་བྱ་སྟེ། བྱང་ཆུབ་སེམས་དཔའ་<line/>
</page>
<page index="245" id="319A">༄༅། །འཕགས་པ་སྤྱན་རས་གཟིགས་དབང་ཕྱུག་དཀྱིལ་འཁོར་དུ་ཞལ་ཤར་ཕྱོགས་སུ་བསྟན་ལ་མཆོད་པར་བྱའོ། །རས་ཀྱི་ཚོན་སྐུད་སྣ་ལྔ་པ། སྲིད་དུ་ཁྲུ་<line/>
བཅུ་དྲུག་པ། ཐོར་ཏོ་གཅིག་ཏུ་གསེར་གྱི་ཡང་མིག །ཐོར་ཏོ་གཅིག་ཏུ་མུ་ཏིག་གི་ཆུན་ཀོར་བཏགས་ཏེ་སྦྲུལ་འཁྱིལ་བ་བཞིན་དུ་བསྐྱིལ་ལ་དཀྱིལ་འཁོར་གྱི་དབུས་སུ་བཞག་<line/>
སྟེ་གཙང་མས་གོས་གཙང་མས་གཡོགས་པར་བྱའོ། །རིག་སྔགས་འཆང་དཀྱིལ་འཁོར་ལ་མངོན་དུ་ཕྱོགས་ཏེ་སྐྱིལ་མོ་ཀྲུང་དུ་འདུག་ལ་དོན་ཡོད་པའི་ཞགས་པའི་ཕྱག་རྒྱ་<line/>
ལན་སུམ་ཅུ་རྩ་གཉིས་བཅིང་པ་བྱས་ལ་བདག་བསྲུང་ངོ༌། །ཁྲོ་བོའི་རྒྱལ་པོ་ལན་བརྒྱ་རྩ་བརྒྱད་བཟླས་པར་བྱས་ལ་དཀྱིལ་འཁོར་བཅིང་པ་དང༌། ཕྱོགས་བཅིང་བ་ཡང་བྱའོ། །དེ་<line/>
ནས་རིག་སྔགས་འཆང་གིས་བཞིན་འཛུམ་གྱིས་རྒྱས་པར་བྱས་ལ་བཟླས་བརྗོད་ཀྱི་ཕྱག་རྒྱ་བཅིངས་ཏེ་མི་སྨྲ་བར་ཡུངས་ཀར་འབྲུ་རེ་རེ་ནས་བཟླས་བརྗོད་སྟོང་རྩ་བརྒྱད་བརྗོད་ནས་<line/>
རས་ཀྱི་སྲང་བུའི་སྟེང་དུ་གཏོར་བར་བྱ་སྟེ། སྟོང་རྩ་བརྒྱད་ཚང་བ་དང་རས་ཀྱི་སྲད་བུ་དེ་འབར་བར་འགྱུར་ཞིང༌། འོད་ཟེར་སྣ་ཚོགས་འབྱུང་བར་འགྱུར་རོ། །ལེགས་སོ་ཞེས་བྱ་བའི་<line/>
སྒྲ་འབྱུང་བར་འགྱུར་ཏེ། རིག་སྔགས་འཆང༌། ལེགས་སོ་ལེགས་སོ། །ཁྱོད་ཀྱིས་དོན་ཡོད་པའི་ཞགས་པ་གྲུབ་ཀྱི། ལོངས་ལ་དགོས་པ་ཐམས་ཅད་བྱོས་ཤིག །ཁྱོད་ཀྱིས་ཡིད་<line/>
</page>
<page index="246" id="319B">བཞིན་གྱི་ནོར་བུ་ཆེན་པོ་གཉིས་དོན་ཡོད་པའི་ཞགས་པ་པདྨ་གྲུབ་པས་འཇིག་རྟེན་པ་དང༌། འཇིག་རྟེན་ལས་འདས་པའི་དགོས་པ་ཐམས་ཅད་སྒྲུབ་པར་འགྱུར་རོ། །འཕགས་པ་<line/>
སྤྱན་རས་གཟིགས་དབང་ཕྱུག་དེ་ཡང་འབར་བར་འགྱུར་རོ། །འཇིག་རྟེན་དབང་ཕྱུག་གི་སྐུ་ལས་སྤོས་ཀྱི་སྤྲིན་ཆེན་པོ་འབྱུང་བར་འགྱུར་ཏེ། སྤོས་དེས་དཔག་ཚད་དྲུག་ཙམ་དུ་ཁྱབ་<line/>
པར་བྱེད་དོ། །གང་ལ་དྲི་མནམ་པ་ཙམ་གྱིས་ནད་ཐམས་ཅད་དང་བྲལ་བར་འགྱུར་རོ། །སྡིག་པ་ཐམས་ཅད་དང་བྲལ་བར་འགྱུར་རོ། །སྡུག་བསྔལ་གྱི་སྒྲིབ་པ་ཐམས་ཅད་དང༌། བྱད་<line/>
དང༌། དུག་དང༌། དབྱིག་གི་དུག་དང༌། ཕྱེ་མའི་སྦྱོར་བ་རྣམས་འཇུག་པར་འགྱུར་རོ། ལུས་ཐམས་ཅད་དྲི་མ་མེད་པར་འགྱུར་རོ། །སེམས་ཅན་ཐམས་ཅད་ཀྱང་རྗེས་སུ་འབྲང་བར་འགྱུར་<line/>
རོ༑ ༑དེ་ནས་རིག་སྔགས་འཆང་གིས་ཡིད་བཞིན་གྱི་ནོར་བུའི་ཞགས་པ་དེ་བླངས་ལ་ཟངས་ཀྱི་གབ་ཚེ་བཟང་པོའི་ནང་དུ་བཅུག་སྟེ་འཕགས་པ་སྤྱན་རས་གཟིགས་དབང་ཕྱུག་གི་ཞབས་<line/>
དྲུང་དུ་གཞག་པར་བྱའོ། །ནམ་དགོས་པ་བྱུང་བའི་ཚེ་གཙང་མས་ཁྲུས་ལེགས་པར་བྱས་ཏེ་བླང་བར་བྱ་ཞིང་དགོས་པ་བྱའོ། །ཉིན་རེ་ཞིང་དུས་གསུམ་དུ་མཆོད་པར་བྱའོ། །རིག་<line/>
སྔགས་འཆང་དེ་ཡང་ནམ་མཁའ་ལ་འགྲོ་བར་འགྱུར་ཞིང་ལུས་ཡོངས་སུ་དག་པར་སྔོན་གྱི་རིག་སྔགས་འཆང་རྣམས་དང་ལྷན་ཅིག་རྩེ་ཞིང་ཐམས་ཅད་དབང་དུ་འགྱུར་རོ། །ཚེ་ལོ་<line/>
</page>
<page index="247" id="320A">༄༅། །སྟོང་ཐུབ་པར་འགྱུར་ཏེ། ཤི་ནས་བདེ་བ་ཅན་གྱི་འཇིག་རྟེན་གྱི་ཁམས་སུ་སྐལ་བ་མཉམ་པ་རྣམས་ཀྱི་ནང་དུ་པདྨའི་སྙིང་པོ་ལ་བརྫུས་ཏེ་སྐྱེ་བར་འགྱུར་རོ། །<line/>
རིག་སྔགས་འཆང་ཐམས་ཅད་ཀྱི་འཁོར་ལོས་བསྒྱུར་བར་འགྱུར་རོ། །བྱང་ཆུབ་ཀྱི་སྙིང་པོ་ལ་མཐར་ཐུག་གི་བར་དུ་ཚེ་བསྐལ་བ་བརྒྱ་ཕྲག་སྟོང་ཐུབ་པར་འགྱུར་རོ། །འཕགས་པ་<line/>
སྤྱན་རས་གཟིགས་དབང་ཕྱུག་དེ་ཡང་གང་གིས་མཐོང་བ་ཙམ་གྱིས་མཚམས་མེད་པ་ལྔ་ལ་སོགས་པ་ཟད་པར་འགྱུར་རོ། །སྣ་མའི་མེ་ཏོག་ལ་ལན་བརྒྱ་རྩ་བརྒྱད་བཟླས་ལ།<line/>
འཕགས་པ་སྤྱན་རས་གཟིགས་དབང་ཕྱུག་ལ་རེ་རེ་ནས་དབུལ་བར་བྱ་སྟེ། བརྒྱ་རྩ་བརྒྱད་ཚང་བ་དང༌། རྒྱལ་པོ་དང༌། བློན་པོ་དང༌། བཙུན་མོའི་འཁོར་དང་བཅས་པ་དབང་དུ་<line/>
འགྱུར་རོ། །རང་ཉིད་ནོར་དང་བཅས། དབྱིག་དང་བཅས། །འབྲུ་དང་བཅས། བྲན་ཕོ་དང་བཅས། བྲན་མོ་དང་བཅས་ཏེ་ལས་བྱེད་པར་འགྱུར་རོ། །སྣ་མའི་མེ་ཏོག་རྙིང་པ་དེ་བསྡུས་ལ།<line/>
གླ་རྩི་དང༌། བྲི་ཡང་ཀུ་དང༌། རྒྱ་སྤོས་དང༌། རུ་རྟ་དང༌། གུར་གུམ་དང༌། སྤང་སྤོས་དང༌། སྭ་མ་ཀ་དང༌། སྤྲྀ་ཀ་དང༌། ན་ལ་ད་དང༌། བོ་ལ་དང༌། ཡུངས་ཀར་རྣམས་ཞིབ་ཏུ་བཏགས་<line/>
པའི་ཕྱེ་མ་ཆར་པའི་ཆུ་དང་སྦྱར་བའི་རིལ་བུ་ནི། དུག་མེད་པར་བྱེད་པའི་མཆོག་པདྨ་ཞེས་བྱ་སྟེ། ཐོག་མར་གྲགས་པ་དང་དཔལ་དུ་བྱེད། ནད་ཐམས་ཅད་སེལ་བ་དང༌། རིམས་<line/>
</page>
<page index="248" id="320B">ནད་ཐམས་ཅད་ཉེ་བར་སེལ་བར་བྱེད་དོ། །བཙོག་ཤུ་དང༌། འབྲས་དང༌། མེ་དབལ་དང༌། རྐང་ཤུ་དང༌། ཕོལ་མིག་དང༌། ལྷོག་པ་དང༌། དེ་ཐམས་ཅད་ལ་ནི། བསྐུས་ན་བདེ་བར་ཞི་བར་<line/>
འགྱུར་རོ་ཞེས་གསུང་ངོ༌། ནད་དེ་དག་ཐམས་ཅད་ལ་ཁྲུས་བྱས་ན། སྡིག་པ་སེལ་ཏོ་ཞེས་ཐུབ་པས་གསུང་ངོ༌། །ཚེ་སྦྱིན་པར་བྱེད། རྒྱལ་པོ་དག་ཡུལ་སྦྱིན་པར་བྱེད་དོ། །ཐིག་ལེ་བྱས་<line/>
ཏེ་གཡུལ་ངོར་སོང་ན། ཐམས་ཅད་ལས་རྟག་ཏུ་རྒྱལ་བ་དང༌། བུད་མེད་རྣམས་དགའ་བ་དང༌། དབང་དུ་འགྱུར་བར་བྱེད་པའི་མཆོག་ཡིན་ནོ། །བྱད་འཇོམས་ཤིང༌། དུག་དང༌། དབྱིག་<line/>
དང༌། ཕྱེ་མའི་དུག་དང༌། གསང་སྔགས་ཀྱི་སྦྱོར་བ་བྱས་པ་དག་ཀྱང་དེ་བཞིན་ནོ། །ཟས་ཟ་བ་དང་ཁྲུས་བྱེད་པ་ན་ཐིག་ལེའི་བྱུག་པ་རྟག་ཏུ་བྱས་ན། དེ་ཐམས་ཅད་ལས་འགྲོ་བ་རྣམས་<line/>
བདེ་བར་ཐར་པར་འགྱུར་རོ། །ཞེས་འཇིག་རྟེན་དབང་ཕྱུག་གསུང་ངོ༌། །ཀླད་པའི་ནད་མི་བཟད་པ་ལ་ནི། བྱུག་པར་བྱའོ། །མིག་ན་བ་ལ་ནི། མིག་སྨན་གྱི་ཐུར་མས་སོ། །སོ་ན་བ་ལ་ནི།<line/>
ཁར་མུར་རོ། །ལྟོ་བ་ན་བ་ལ་ནི། ཆུ་དྲོན་དང་ངོ༌། །རྩིབ་ལོགས་ན་བ་ལ་ནི། མར་དང་བྱུག་གོ། །ཡན་ལག་དང་ཉིན་ལག་ན་བ་ལ་ནི། བསྐུ་བར་བྱའོ། །དབང་དུ་བྱ་བ་ལ་ནི། ལག་མཐིལ་<line/>
ལ་བསྐུ་བས་སོ། །ནད་ཚབས་པོ་ཆོ་ལ་ནི། སྐུ་མཉེ་དང་ཁྲུས་བྱའོ། །གནོད་སྦྱིན་གྱི་གདོན་བསལ་བ་ལ་ནི། སྣ་ནས་གཏང་བའི་ལས་བྱའོ། །བདུག་པས་ནི། གདོན་ཐམས་ཅད་ལས་<line/>
</page>
<page index="249" id="321A">༄༅། །རྣམ་པར་གྲོལ་བར་འགྱུར་རོ། །རྒྱས་ཐེབས་པ་རྣམས་ལ་ནི། མཚོགས་མར་ཐིག་ལེ་བྱའོ། །སྙིང་ན་བ་ལ་ནི། ཆུ་དྲོན་དང་ལན་ཚྭ་བསྲེས་པའོ། །ཁྱིམ་[?] བར་<line/>
བྱ་བ་ལ་ནི། འབྲས་ཡོས་དང་གསུམ་སྦྱར་བས་ཞི་བ་ཆེན་པོར་འགྱུར་རོ། །ཐམས་ཅད་དུ་ལན་ཉི་ཤུ་རྩ་གཅིག་བཟླས་ནས་སོ། །འཐབ་པ་དང༌། རྩོད་པ་རྣམས་ལ་ནི། །བ་ལང་གི་<line/>
ལྕི་བས་དཀྱིལ་འཁོར་བྱས་ལ་མེ་ཏོག་བཀྲམ་སྟེ་དྲི་ཆུས་བཀང་བ་བཞི་བཞག་ཅིང་འོ་མས་བཀང་བ་བཞི་དང༌། མཆོད་ཡོན་གྱི་སྣོད་བཞི་དང༌། པོག་ཕོར་བཞི་བཞག་སྟེ། ཨ་<line/>
ག་རུ་དང༌། དུ་རུ་ཀས་བདུག་གོ །གུ་གུལ་ལ་ལན་ཉི་ཤུ་རྩ་གཅིག་བཟླས་ཏེ་བདུག་པར་བྱའོ། །འཕགས་པ་སྤྱན་རས་གཟིགས་དབང་ཕྱུག་ལ་དྲི་ཆབ་ཀྱིས་མཆོད་པར་བྱའོ། །<line/>
ཁྲོ་བོའི་རྒྱལ་པོ་ཡུངས་ཀར་ལ་ལན་བརྒྱ་རྩ་བརྒྱད་བཟླས་ཏེ་ཕྱོགས་བཞིར་གཏོར་བར་བྱའོ། །དོན་ཡོད་པའི་ཞགས་པའི་སྙིང་པོ་ལན་དགུ་བཅུ་རྩ་གཅིག་བཟླས་ན། འཐབ་<line/>
པ་དང༌། རྩོད་པ་རྣམས་ལ་སྨྲ་བའི་མཆོག་ཏུ་འགྱུར་རོ། །གཡུལ་འགྱེད་པ་ལས་རྒྱལ་བར་འགྱུར་རོ། །རང་གི་དཔུང་དང༌། གཞན་གྱི་དཔུང་ཡན་ལག་བཞི་པ་ཐམས་ཅད་ལས་<line/>
རྒྱལ་བར་འགྱུར་རོ། །གལ་ཏེ་བརྒྱ་བྱིན་རང་དང་ལྷ་མ་ཡིན་ལྷན་ཅིག་པས་ཀྱང་མ་ཡིན་ན། མི་རྣམས་ཀྱིས་ལྟ་ཅི་སྨོས། བརྒྱ་བྱིན་དགུག་པར་འདོད་ན། པདྨ་ལ་ལན་བརྒྱ་རྩ་<line/>
</page>
<page index="250" id="321B">བརྒྱད་བཟླས་ཏེ་བརྒྱ་བྱིན་གྱི་མིང་ནས་བརྗོད་ལ་འཕགས་པ་སྤྱན་རས་གཟིགས་དབང་ཕྱུག་ལ་རེ་རེ་ནས་དབུལ་བར་བྱ་ཞིང་དྲི་ཆབ་ཀྱང་དབུལ་ལོ། །གུ་གུལ་དང༌། མར་དང༌། ཡུངས་<line/>
ཀར་ལ་ལན་བརྒྱ་རྩ་བརྒྱད་བཟླས་ཏེ་ཤིང་ཨརྐའི་མེ་སྦར་ལ་ཚེས་བཅུ་བཞི་ལ་སྦྱིན་སྲེག་བྱའོ། །བཟླས་བརྗོད་ཀྱི་ཆོ་ག་རྫོགས་པ་དང༌། བརྒྱ་བྱིན་ལྷའི་དབང་པོ་དཔུང་དང་བཞོན་པར་བཅས་<line/>
པ་འོངས་ནས་མདུན་དུ་འདུག་སྟེ་བསྒོ་བ་བཞིན་བྱེད་ཅིང་ཐམས་ཅད་དབང་དུ་འགྱུར་རོ། །བརྒྱ་བྱིན་གྱི་གོ་འཕང་མ་གཏོགས་པ་གང་བསླངས་པ་དེ་སྦྱིན་པར་བྱེད་དེ། དེ་ནི། སེམས་<line/>
མི་བཟོད་དོ། །ཚངས་པ་རྡོག་པས་མནན་ཏེ་ལན་བརྒྱ་རྩ་བརྒྱད་བཟླས་ན། བརྒྱ་རྩ་བརྒྱད་ཚང་བ་དང༌། ཚངས་པ་རང་གི་གཟུགས་ཀྱིས་མདུན་དུ་འདུག་སྟེ་མཆོག་ཐམས་ཅད་སྦྱིན་<line/>
པར་བྱེད་དོ། །ཡིད་ལ་ཅི་འདོད་པ་སྒྲུབ་པར་བྱེད་དོ། །གུ་གུལ་ལ་ལན་དགུ་བཅུ་བཟླས་ཏེ་ཁྱབ་འཇུག་ལ་འདུག་ཅིང༌། ཆུ་དང་ཡུངས་ཀར་ལ་ལན་ཉི་ཤུ་རྩ་གཅིག་བཟླས་ཏེ་སྤྱི་བོར་<line/>
གཏོར་ན། ཁྱབ་འཇུག་རང་གི་གཟུགས་ཀྱིས་མདུན་ན་འདུག་ཅིང་ལས་ཐམས་ཅད་བྱེད་པར་འགྱུར་རོ། །གཟུགས་སྣ་ཚོགས་ཀྱི་བར་དུ་སྟོན་ཏོ། །ཧི་རན་ནྱ་ཀ་ཤི་བུ་ལ་ཡང་སྦྱིན་པར་<line/>
བྱེད་ཅིང་ཁྱབ་འཇུག་ཆེན་པོའི་སྟོབས་ཀྱི་ཤུགས་དང་ལྡན་པར་འགྱུར་རོ། །དབང་ཕྱུག་ཆེན་པོའི་ཞལ་མཐོང་བར་འདོད་ན། རྣ་བ་གཡས་པར་ལན་བརྒྱ་རྩ་བརྒྱད་བཟླས་ཏེ་ཡུངས་<line/>
</page>
<page index="251" id="322A">༄༅། །ཀར་ལ་ལན་ཉི་ཤུ་རྩ་གཅིག་བཟླས་ནས་སྤྱི་བོར་གཏོར་རོ། །གུ་གུལ་གྱི་བདུག་པས་བདུག་ཅིང་ཨརྐའི་ཆུ་ལ་ལན་བདུན་བཟླས་ཏེ་དབུལ་བར་བྱའོ། །དེ་ནས་<line/>
དབང་ཕྱུག་ཆེན་པོའི་གཟུགས་འགུལ་བར་འགྱུར་ཞིང་ལེགས་སོ་ཞེས་བྱ་བའི་སྒྲ་འབྱུང་ངོ༌། །དེ་ནས་དབང་ཕྱུག་ཆེན་པོ་རང་གི་གཟུགས་ཀྱིས་མདུན་ན་འདུག་པར་འགྱུར་ཞིང་རང་<line/>
གི་ཚོགས་ཀྱི་འཁོར་དང་བཅས་པ་ཐམས་ཅད་དབང་དུ་འགྱུར་རོ། །འདོད་པའི་མཆོག་ཐམས་ཅད་སྦྱིན་པར་བྱེད་དོ། །མཆོག་གང་འདོད་པ་ཐམས་ཅད་སྦྱིན་པར་བྱེད་དོ། །ནག་པོ་<line/>
ཆེན་པོ་དགུག་པར་འདོད་པས་གུ་གུལ་ལ་ལན་བརྒྱ་རྩ་བརྒྱད་བཟླས་ཏེ་ཁྲག་དང་ཆང་དབུལ་བར་བྱ་ཞིང༌། ཡུངས་ཀར་ལ་ལན་ཉི་ཤུ་རྩ་གཅིག་བཟླས་ནས་ནག་པོ་ཆེན་པོའི་<line/>
སྟེང་དུ་གཏོར་ན་ཁུགས་པར་འགྱུར་ཏེ། བྲན་བཞིན་དུ་ལས་ཐམས་ཅད་བྱེད་པར་འགྱུར་ཞིང༌། གར་མངགས་པ་དེར་འགྲོ་བར་འགྱུར་རོ། །འཁོར་གྱི་ཚོགས་དང་བཅས་པ་དབང་<line/>
དུ་འགྱུར་རོ། །གནོད་སྦྱིན་གྱི་གནས་ཐམས་ཅད་ཀྱི་སྒོ་འབྱེད་པར་འགྱུར་ཞིང་གང་འདོད་པ་བྱེད་དོ། །ཐམས་ཅད་བྱམས་པར་འགྱུར་ཞིང་ལས་ཐམས་ཅད་བྱེད་པར་འགྱུར་རོ། །<line/>
མི་སྨྲ་བར་མཚན་མོའི་དུས་མཚམས་གསུམ་དུ་ལན་ཉི་ཤུ་རྩ་རེ་རེ་བཟླས་ན། མཚན་མོའི་ལྷ་འཁོར་དང་བཅས་པ་དང༌། མཚན་མོ་རྒྱུ་བ་དང༌། ཉིན་པར་རྒྱུ་བ་དང༌། ཉིན་པར་རྒྱུ་བའི་ལྷ་དང༌། ཀླུ་དང༌།<line/>
</page>
<page index="252" id="322B">གནོད་སྦྱིན་དང༌། དྲི་ཟ་དང༌། ལྷ་ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་དང༌། མི་དང༌། མི་མ་ཡིན་པ་ཐམས་ཅད་དབང་དུ་འགྱུར་ཏེ། ལས་ཐམས་ཅད་<line/>
བྱེད་པར་འགྱུར་རོ། །ཐམས་ཅད་རང་གི་གཟུགས་ཀྱིས་རྟག་ཏུ་མདུན་ན་ཉེ་བར་གནས་སོ། །མཚན་མོ་ལོངས་སྤྱོད་པར་གཞལ་མེད་ཁང་ཐམས་ཅད་སྦྱིན་པར་བྱེད་དོ། །གཙང་མས་<line/>
གོས་གཙང་མ་བགོས་ཏེ་ཁྲུས་ལེགས་པར་བྱས་ནས་བདེན་པར་སྨྲ་ཞིང་བྱམས་པའི་སེམས་ཉེ་བར་བཞག་ནས་སེམས་ཅན་ཐམས་ཅད་ལ་རྟག་ཏུ་བརྩེ་བ་དང༌། སྙིང་རྗེ་ཆེན་པོས་<line/>
ལྷག་པར་དམིགས་ཏེ་བཟླས་བརྗོད་རྟག་ཏུ་བྱའོ། །བཟླས་བརྗོད་ཀྱི་ཆོ་ག་རིམ་པར་ཕྱེ་བའོ། །དེ་ནས་རྟག་ཏུ་ལས་ཐམས་ཅད་བྱེད་པ། དགེ་བ། ཞི་བ། རྒྱས་པ། དྲག་ཤུལ་སྤྱོད་པ།<line/>
སྲུང་བ། ནད་ཐམས་ཅད་སེལ་བ། བྱད་འཇིག་པ། དབང་དུ་བྱེད་པ། སྦྱིན་སྲེག་གི་ཆོ་ག་བཤད་པར་བྱའོ། །ཁྱིམ་སྲུང་བར་འདོད་པས་ཨརྒའི་ཡམ་སྲེག་ཤིང་དང༌། པདྨ་དང༌། ཡུངས་<line/>
མར་བསྲེས་པ་ལས་སྦྱིན་སྲེག་བརྒྱ་རྩ་བརྒྱད་བྱས་ཏེ་དོན་ཡོད་པའི་ཞགས་པའི་སྙིང་པོ་ལན་བརྒྱ་རྩ་བརྒྱད་བཟླས་བརྗོད་བྱས་ལ་ཁྲོ་བོའི་རྒྱལ་པོ་ལན་བདུན་བཟླས་བརྗོད་བྱས་ན།<line/>
ཁྱིམ་ཆེན་པོ་སྲུང་བར་འགྱུར་རོ། །འཐབ་པ་དང༌། རྩོད་པ་དང༌། ཁྲག་ཁྲུག་ཐམས་ཅད་དང༌། ཕྱིར་རྒོལ་བ་དང༌། མི་མཛའ་བ་ཐམས་ཅད་དང༌། རིམས་ཐམས་ཅད་དང༌། ཡམས་ཀྱི་ནད་<line/>
</page>
<page index="253" id="323A">༄༅། །དང༌། ནད་འགོ་བ་ཐམས་ཅད་དང༌། གདོན་ཐམས་ཅད་དང༌། མུ་གེའི་དགོན་པ་དང༌། མི་ངས་དང༌། སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོའི་མི་ངས་<line/>
ཐམས་ཅད་ཞི་བར་འགྱུར་རོ། །ལྷ་ཐམས་ཅད་ཀྱང་སྲུང་བ་དང༌། བསྐྱབ་པ་དང༌། སྤ་བ་བྱེད་པར་འགྱུར་རོ། །དབང་ཕྱུག་དང༌། དབང་ཕྱུག་ཆེན་པོ་ཡང་རྟག་ཏུ་ཕྱི་བཞིན་འབྲང་བར་<line/>
འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་ཀྱང་རྟག་ཏུ་རྒྱུན་མི་འཆད་པར་སྐུ་སྟོན་པར་བཞེད་པར་འགྱུར་རོ། །སྦྱིན་སྲེག་གི་མར་དང༌། ཡུངས་ཀར་དང༌། གུ་གུལ་གྱི་<line/>
སྦྱིན་སྲེག་སྟོང་རྩ་བརྒྱད་བྱས་ན། ཡུལ་དང༌། ཡུལ་འཁོར་དང༌། གྲོང་ཁྱེར་དང༌། ཡུལ་གྲུ་དང༌། རི་ཁྲོད་དང༌། ལྗོངས་རྣམས་ཞི་བ་ཆེན་པོར་འགྱུར་རོ། །འཕགས་པ་སྤྱན་རས་གཟིགས་<line/>
དབང་ཕྱུག་གི་སྤྱན་སྔར་ཟླ་བ་ཉ་ལ་མེ་ཏོག་དཀར་པོ་དང༌། གནྡྷ་པྲི་ཡང་ཀུ་དང༌། རྒྱ་སྤོས་རྣམས་ཡུངས་མར་དང་བསྲེས་ཏེ་སྦྱིན་སྲེག་སྟོང་རྩ་བརྒྱད་བྱས་ན། རྒྱལ་པོ་བློན་པོ་དང་<line/>
བཙུན་མོའི་འཁོར་དང་བཅས་པ་དང༌། ཡུལ་གྲུ་དང༌། གྲོང་ཁྱེར་དང༌། གྲོང་རྡལ་དང༌། ལྗོངས་དང༌། རྟ་དང༌། གླང་པོ་ཆེ་དང༌། བ་ལང་དང༌། མ་ཧེ་རྣམས་དབང་དུ་འགྱུར་རོ། །ཤིང་<line/>
ཨ་པ་མརྒའི་ཡཾ་སྲེག་ཤིང་ཞོ་དང༌། སྦྲང་རྩི་དང༌། མར་བསྲེས་པ་དང༌། མེ་ཏོག་དཀར་པོ་རྣམས་ལས་ལན་བརྒྱ་རྩ་བརྒྱད་སྦྱིན་སྲེག་བྱས་ན། ཡུལ་གྲུ་སྟོང་ཐོབ་པར་འགྱུར་<line/>
</page>
<page index="254" id="323B">རོ༑ ༑འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་ཞོ་དང༌། སྦྲང་རྩི་དང་མར་བསྲེས་པ་དང༌། པདྨའི་སྡོང་པོའི་ཡམ་སྲེག་ཤིང་རྣམས་ལས་བརྒྱ་རྩ་བརྒྱད་སྦྱིན་སྲེག་བྱས་ན།<line/>
མཚན་མོ་ཟད་པ་དང་དི་ན་ར་བརྒྱད་བརྒྱ་འཐོབ་པར་འགྱུར་རོ། །མེ་ཏོག་ཀུ་མུད་དང༌། པདྨ་སྡོང་བུ་དང༌། རྩ་བ་དང༌། འདབ་མར་བཅས་པ་དང༌། ཡུངས་ཀར་བསྲེས་ཏེ་ཤིང་སེང་ལྡེང་གི་མེ་<line/>
སྦར་ལ་སྦྱིན་སྲེག་བརྒྱ་རྩ་བརྒྱད་བྱས་ན། ལོག་འདྲེན་ཐམས་ཅད་ལས་ཡོངས་སུ་གྲོལ་བར་འགྱུར་རོ། །ཟླ་བ་ཡར་གྱི་ངོའི་ཚེས་བརྒྱད་ལ་སྨྱུང་བ་བྱས་ཏེ་གཙང་མས་ཁྲུས་ལེགས་<line/>
པར་བྱས་ལ་གོས་དཀར་པོ་བགོས་ཏེ་ཙནྡན་དང༌། པྲི་ཡང་ཀུའི་ཤིང་དང༌། འབྲས་ཡོས་དང༌། མར་དང༌། ཡུངས་ཀར་བསྲེས་པའི་སྦྱིན་སྲེག་སྟོང་རྩ་བརྒྱད་བྱས་ན། ནམ་ཕྱེད་ཀྱི་དུས་སུ་<line/>
གནོད་སྦྱིན་མོ་འོངས་ནས་ཟོང་ལྔ་སྟོང་སྦྱིན་པར་འགྱུར་རོ། །ཟླ་བ་མར་གྱི་ངོའི་ཚེས་བཅུ་བཞི་ལ་ཉིན་ཞག་གཅིག་སྨྱུང་བ་བྱས་ཏེ་རྒྱ་མཚོར་འགྲོ་བའི་ཆུ་ཀླུང་གི་འགྲམ་དུ་སོང་ལ་ཤིང་བིལ་<line/>
བའི་མེ་སྦར་ཏེ་བིལ་བའི་མེ་ཏོག་དང༌། མར་དང༌། སྦྲང་རྩི་བསྲེས་པ་སྟོང་རྩ་བརྒྱད་སྦྱིན་སྲེག་བྱས་ན། དེའི་འོག་ཏུ་གནོད་སྦྱིན་མོ་རྒྱན་ཐམས་ཅད་ཀྱིས་བརྒྱན་པ་འོང་བར་འགྱུར་རོ། །<line/>
ནམ་ཕྱེད་ན་རིན་པོ་ཆེའི་ཟ་མ་ཏོག་ཐོགས་ནས་འོང་བར་འགྱུར་ཏེ། རིག་སྔགས་འཆང་དེས་བླང་བར་བྱའོ། །གདོང་དུ་མིག་བལྟ་བར་མི་བྱའོ། །ཡང་བརྒྱ་རྩ་བརྒྱད་བཟླས་བརྗོད་བྱས་<line/>
</page>
<page index="255" id="324A">༄༅། །པ་དང༌། རྐང་པའི་དྲུང་དུ་སྣོད་པོར་ནས་བཏུད་དེ་རིག་སྔགས་འཆང་འགུམ་མོ་ཞེས་ཟེར་རོ། །དེ་ནས་རིག་སྔགས་འཆང་གིས་ཁྲོ་བོའི་རྒྱལ་པོ་ལ་ལན་ཉི་ཤུ་རྩ་<line/>
གཅིག་བཟླས་བརྗོད་བྱའོ། །དེ་ནས་གང་གི་ཚེ་དགོས་པ་བྱུང་བ་དེའི་ཚེ་ནམ་ཕྱེད་ན་ལན་བརྒྱ་རྩ་བརྒྱད་བཟླས་བརྗོད་བྱས་ན། གནོད་སྦྱིན་མོ་འོང་བར་འགྱུར་ཏེ། དགོས་པ་ཐམས་<line/>
ཅད་བྱེད་ཅིང་བྲན་བཞིན་དུ་ལས་ཐམས་ཅད་བྱེད་པར་འགྱུར་རོ། །ཟླ་བ་མར་གྱི་ངོའི་ཚེས་བཅུ་བཞི་ལ་གང་ན་གཏེར་ཡོད་པ་དེར་སོང་སྟེ་སྟོང་རྩ་བརྒྱད་བཟླས་བརྗོད་བྱས་ལ་<line/>
གཏོར་མའི་ཆོ་ག་ཡང་གཞག་པར་བྱ་ཞིང་འཕགས་པ་དོན་ཡོད་པའི་ཞགས་པ་ལ་མཆོད་པ་བྱས་ལ་སྣ་མའི་མེ་ཏོག་དང༌། པདྨའི་འདབ་མ་དང༌། ཡུངས་ཀར་དང༌། མར་བསྲེས་<line/>
པ་རྣམས་ལས་སྦྱིན་སྲེག་སྟོང་རྩ་བརྒྱད་བྱས་ཏེ་ཆུ་དང༌། ཡུངས་ཀར་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ནས་ས་ལ་བརྡབས་ན། དེའི་འོག་ཏུ་གཏེར་ཐམས་ཅད་འབྱུང་<line/>
བར་འགྱུར་ཏེ་བླངས་ལ་དཀོན་མཆོག་གསུམ་གྱི་སྐུ་སྐལ་དབུལ་བར་བྱ་ཞིང་ལྷག་མ་རང་གིས་བླང་བར་བྱའོ། །བ་རུ་རའི་ཤིང་གི་མེ་སྦར་ལ་ཏིལ་དང༌། འབྲས་སོ་པ་དང༌།<line/>
མར་བསྲེས་པ་ལས་སྦྱིན་སྲེག་སྟོང་རྩ་བརྒྱད་བྱས་ན། རྒྱལ་པོ་བཙུན་མོའི་འཁོར་དང་བཅས་པ་དང༌། དཔུང་གི་ཚོགས་ཡན་ལག་བཞི་དང་བཅས་པ་དང༌། ནོར་དང་འབྲུ་དང་<line/>
</page>
<page index="256" id="324B">བཅས་པ་དང༌། དབྱིག་དང་གསེར་དང་བཅས་པ་དབང་དུ་འགྱུར་ཏེ། ཇི་སྲིད་འཚོའི་བར་དུ་གནས་པར་འགྱུར་རོ། །ཡུངས་ཀར་དཀར་པོ་དང༌། ཙམ་པ་ཀའི་མེ་ཏོག་དང༌། པདྨའི་ཡམ་<line/>
སྲེག་ཤིང་དང༌། སྦྲང་རྩི་དང༌། མར་བསྲེས་པའི་སྦྱིན་སྲེག་སྟོང་རྩ་བརྒྱད་བྱས་ན་ཡུལ་ཐམས་ཅད་དབང་དུ་འགྱུར་ཞིང་བུད་མེད་དང༌། སྐྱེས་པ་དང༌། ཁྱེའུ་དང༌། བུ་མོ་དབང་དུ་འགྱུར་<line/>
རོ༑ ༑འབྲས་ཕུབ་ལན་ཚྭ་དང་ལྡན་པ་ལས་ལན་དགུ་བཅུ་རྩ་གཅིག་སྦྱིན་སྲེག་བྱས་ན། རིགས་བཞིའི་འཇིག་རྟེན་དབང་དུ་འགྱུར་རོ། །ཨ་ག་ཏིའི་ཤིང་གིས་མེ་སྦར་ལ་སྦྲང་རྩི་དང༌།<line/>
མར་བསྲེས་པ་དང༌། ཨརྒའི་མེ་ཏོག་ལས་སྦྱིན་སྲེག་བརྒྱ་རྩ་བརྒྱད་བྱས་ལ་འཕགས་པ་སྤྱན་རས་གཟིགས་དབང་ཕྱུག་ལ་མཆོད་པ་བྱས་ན། ཉིན་རེ་ཞིང་འདི་ན་ར་བརྒྱ་འཐོབ་པར་འགྱུར་<line/>
རོ༑ ༑པ་ལ་ཤའི་ཡམ་སྲེག་ཤིང་དང་འབྲས་ཡོས་ལས་སྦྱིན་སྲེག་སྟོང་རྩ་བརྒྱད་བྱས་ན། གསེར་བརྒྱ་ཕྲག་སྟོང་འཐོབ་པར་འགྱུར་ཏེ། དཀོན་མཆོག་གསུམ་ལ་མཆོད་པ་བྱ་ཞིང་བགོ་<line/>
བཤའ་བྱས་ན་ཡང་འབྱུང་བར་འགྱུར་རོ། །ཚེས་བཅོ་ལྔ་ཟླ་བ་ཉ་ལ་སྨྱུང་བ་བྱས་ཏེ། རྒྱ་མཚོར་འབབ་པའི་ཆུ་ཀླུང་ངམ། ཆུ་ཀླུང་ཆེན་པོའི་ནང་རྐེད་པ་ནུབ་ཙམ་དུ་ཞུགས་ཏེ་ལན་བརྒྱ་རྩ་<line/>
བརྒྱད་བཟླས་བརྗོད་བྱས་ལ། ཡུངས་ཀར་ལ་ལན་ཉི་ཤུ་རྩ་གཅིག་བཟླས་ནས་ཁྲོས་པས་ཆུ་ཀླུང་དེ་ལ་བརྡབ་པར་བྱའོ། །དེ་ནས་ཆུའི་ནང་ནས་བུ་མོ་ཞིག་བྱུང་ནས་རིན་པོ་ཆེ་མང་པོ་<line/>
</page>
<page index="257" id="325A">༄༅། །དག་སྦྱིན་པར་བྱེད་བླངས་ལ། ཕྱེད་ཀྱིས་དཀོན་མཆོག་གསུམ་མཆོད་པར་བྱ་ཞིང་འཕགས་པ་སྤྱན་རས་གཟིགས་དབང་ཕྱུག་ལ་ཡང་མཆོད་པ་བྱའོ། །ཚེས་<line/>
བཅོ་ལྔ་ཟླ་བ་ཉ་ལ་སྨྱུང་བ་བྱས་ཏེ་ནམ་ཕྱེད་ན་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་ལ་མཆོད་པ་བྱས་ནས་ཨ་པ་མརྒའི་ཡམ་སྲེག་ཤིང་དང༌། སྦྲང་རྩི་དང༌།<line/>
མར་དང༌། སྲ་རྩི་བོག་བསྲེས་པ་ལ་ལན་བརྒྱ་རྩ་བརྒྱད་བཟླས་བརྗོད་བྱས་ལ་རང་གི་མིང་གིས་སྦྱིན་སྲེག་སྟོང་བྱས་ན། སྡིག་པ་ཐམས་ཅད་ལས་གྲོལ་བར་འགྱུར་ཞིང་ནད་ཐམས་<line/>
ཅད་དང༌། གནོད་པ་ཐམས་ཅད་ལས་གྲོལ་བར་འགྱུར། ཕྱིར་རྒོལ་བ་ཐམས་ཅད་དང༌། མི་མཛའ་བ་ཐམས་ཅད་འཇིགས་པར་འགྱུར་རོ། །ཤིང་ཨརྒ་དང༌། ཏིལ་དང༌། ཡུངས་ཀར་<line/>
དང༌། གུ་གུལ་དང༌། མར་བསྲེས་པ་ལས་སྦྱིན་སྲེག་བྱས་ན། ཞི་བ་ཆེན་པོར་འགྱུར་རོ། །འབྲས་ཡོས་དང༌། འོ་མ་དང༌། མར་དང༌། ཡུངས་ཀར་དང༌། ཙནྡན་དཀར་པོ་བསྲེས་པ་<line/>
ལས་སྦྱིན་སྲེག་བརྒྱ་རྩ་བརྒྱད་བྱས་ན། རྒྱས་པ་དང༌། མཆོག་ཏུ་དགེ་བར་འགྱུར་རོ། །ཚེས་བཅུ་བཞི་ལ་ཀཱ་ར་བཱི་རའི་མེ་ཏོག་དང༌། ལན་ཚྭ་སྣ་བདུན་བསྲེས་པ་དང༌། ཤིང་ཚེར་མ་<line/>
ཅན་གྱི་ཡམ་སྲེག་ཤིང་ཡུངས་ཀར་ལ་བསྲེས་པས་དྲག་ཤུལ་སྤྱོད་པར་བྱའོ། །ཆར་མི་འབབ་པའི་ཚེ་པདྨ་དང༌། ཙནྡན་དང༌། ཡུངས་ཀར་དང༌། མར་བསྲེས་པ་ལ་ལན་ཉི་ཤུ་རྩ་<line/>
</page>
<page index="258" id="325B">གཅིག་བཟླས་ཏེ་སྦྱིན་སྲེག་བརྒྱ་རྩ་བརྒྱད་བྱས་ནས་ཁྲོ་བོའི་གསང་སྔགས་ལན་བདུན་བཟླས་ན། ཇི་སྲིད་འདོད་པ་དེ་སྲིད་དུ་ཆར་གྱི་རྒྱུན་ཆེན་པོ་འབབ་པར་འགྱུར་རོ། །ཐལ་བ་དེ་བླངས་<line/>
ལ་ལན་ཉི་ཤུ་རྩ་གཅིག་བཟླས་ཏེ་ནམ་མཁའ་ལ་གཏོར་ན། ཧ་ཅང་ཆར་ཆེ་བ་ཞི་བར་འགྱུར་རོ། །ཕྱོགས་བཞིར་གཏོར་ན། མཚམས་ཆེན་པོ་བཅད་པར་འགྱུར་རོ། །སྤྲིན་ལ་མངོན་དུ་ཕྱོགས་<line/>
ཏེ་གཏོར་ན། རླུང་དང༌། སྤྲིན་དང༌། སེར་བ་རྣམས་འབྱུང་བར་མི་འགྱུར་རོ། །གཞན་གྱི་སྡེ་མནན་པ་ནི། ཏིལ་དང༌། འབྲས་སོ་བའི་སྦྱིན་སྲེག་གིས་སོ། །ཕ་རོལ་གྱི་དཔུང་ཟློག་པ་ནི། ས་བོན་<line/>
བདུན་གྱི་སྦྱིན་སྲེག་གིས་སོ། །ཕུག་སྒྲུབ་པ་ནི། ཤིང་ཨརྒའི་སྦྱིན་སྲེག་གིས་སོ། །ཨརྒའི་ལོ་མ་དང་མར་བསྲེས་པའི་སྦྱིན་སྲེག་བྱས་ན། ཕུག་གི་སྒོ་ཐམས་ཅད་འབྱེད་པར་འགྱུར་རོ། །<line/>
ནགས་སུ་འགྲོ་བའི་ཚེ་ཀུ་མུ་ད་དང༌། རྒྱ་སྤོས་དང༌། ཡུངས་ཀར་དང༌། མར་བསྲེས་པས་ནགས་ཀྱི་ཕུག་གི་སྒོ་ཐམས་ཅད་འབྱེད་པར་འགྱུར་ཞིང་སྨན་གྱི་དངོས་པོ་ཐམས་ཅད་རང་བཞིན་དུ་<line/>
གནས་པར་འགྱུར་རོ། །ཤིང་པ་ལ་ཤའི་མེ་སྦར་ཏེ་ན་ལེ་ཤམ་བརྒྱ་སྟོང་སྦྱིན་སྲེག་བྱས་ན། བརྒྱ་བྱིན་དང༌། ཚངས་པ་དང༌། ཁྱབ་འཇུག་དང༌། དབང་ཕྱུག་ཆེན་པོ་དང༌། ཉི་མ་འོངས་<line/>
ནས་མདུན་ན་འདུག་པར་འགྱུར་རོ། །སྣ་མའི་མེ་ཏོག་དང༌། ཀཱ་ར་ནི་ཀཱ་རའི་མེ་ཏོག་དང༌། ཨུཏྤ་ལ་རྣམས་མར་དང་བསྲེས་པ་ལས་སྦྱིན་སྲེག་བརྒྱ་སྟོང་བྱས་ན། ཟླ་བ་དང༌། ཉི་མ་འོངས་<line/>
</page>
<page index="259" id="326A">༄༅། །ནས་མཆོག་སྦྱིན་ཞིང་ལུས་ལ་འོད་ཟེར་བཏང་ནས་ནམ་མཁའ་ལ་འགྲོ་བར་འགྱུར་རོ། །ཨ་ཤྭཏྠས་ཡམ་སྲེག་ཤིང་བྱས་ལ་ཤུ་ཏི་དང༌། ཉེའུ་ཤིང་དང༌།<line/>
ཨརྒ་དང༌། ཙནྡན་དང༌། ཡུངས་ཀར་དང༌། ནས་དང༌། མར་བསྲེས་པ་ལས་ཉི་མ་བདུན་གྱི་དུས་མཚམས་གསུམ་དུ་སྦྱིན་སྲེག་ཉི་ཤུ་རྩ་གཅིག་བྱས་ན། རྒྱལ་པོ་བཙུན་མོའི་འཁོར་<line/>
དང་བཅས་པ་དབང་དུ་འགྱུར་རོ། །གདོན་དང༌། གནོད་སྦྱིན་དང༌། སྲིན་པོ་ཐམས་ཅད་ཆད་པས་བཅད་ན། འབྲས་སོ་བ་དང༌། ཡུངས་ཀར་དང༌། ལན་ཚྭའི་སྦྱིན་སྲེག་བགྱིས་ཏེ་ཐམས་<line/>
ཅད་ལ་དོན་ཡོད་པའི་ཞགས་པ་བཅིང་བར་བྱ་ཞིང༌། ཁྲོ་བོའི་ཕྱག་རྒྱ་དང༌། གསང་སྔགས་ལྷན་ཅིག་རྗེས་སུ་དྲན་པར་བྱའོ། །སྦྱིན་སྲེག་གི་ཆོ་གའོ། །དེ་ནས་དོན་ཡོད་པའི་སྙིང་པོའི་ཆོ་<line/>
གའི་རྒྱལ་པོ་ཆེན་པོ་རས་ཀྱི་གཟུགས་མཐོང་བ་ཙམ་གྱི་མོད་ལ་མནར་མེད་པའི་མཐར་ཐུག་པ་དང༌། མཚམས་མེད་པ་ལྔ་བྱང་བར་འགྱུར་བར་བཤད་པར་བྱ་སྟེ། རས་ཁྲུ་<line/>
དོ་གྲུ་བཞི་ལྷམ་པ། ཁ་ཚར་མ་ཆད་པ། སྐྲ་མེད་པ། ཐགས་རན་བཟང་བ། ཤིན་ཏུ་དཀར་བ། ཤིན་ཏུ་སྦྱངས་པ་ལ་རི་མོ་མཁན་མི་སྨྲ་བའི་དཀའ་ཐུབ་ཅན། བསྙེན་གནས་<line/>
ལ་གནས་པ་གཙང་མས་གོས་གཙང་མ་བགོས་པ། ཟས་དཀར་གསུམ་ཟ་བ་དུས་གསུམ་དུ་ཁྲུས་བྱས་པ། ལྷག་མ་མ་ཡིན་པའི་ཚོན་རྩིའི་སྣོད་གསར་པ་བཞག་སྟེ། པིར་<line/>
</page>
<page index="260" id="326B">གསར་པས་འཕགས་པ་སྤྱན་རས་གཟིགས་དབང་ཕྱུག་བཞེངས་པའམ། བཞུགས་པའམ། སྐྱིལ་མོ་ཀྲུང་དུ་བཞུགས་པ་བྲི་བར་བྱ་སྟེ། རལ་པའི་ཐོར་ཚུགས་ཀྱིས་བརྒྱན་པ། ཨེ་<line/>
ན་ཡའི་པགས་པ་བསྣམས་པ། ཕྱུགས་བདག་གི་ཆ་ལུགས་འཆང་བ། རྒྱན་ཐམས་ཅད་ཀྱིས་བརྒྱན་པ། ཕྱག་བཅུ་དྲུག་པ། ཞལ་ཞི་བ། སྤྱན་ཕྱེ་བ། དབུ་རྒྱན་ལ་རྒྱལ་བ་འོད་དཔག་<line/>
མེད་བཞུགས་པ། ཞལ་གཡས་པའི་ཐོར་ཚུགས་ལ་ཟླ་ཚེས་ཀྱིས་བརྒྱན་པ། ཕྱག་གཉིས་རྡོ་རྗེའི་ཐལ་མོ་སྦྱར་བ་ལས་གྱེན་དུ་པདྨའི་ཚུལ་དུ་བྱའོ། །ཕྱག་གཉིས་ཐུར་དུ་ཀུན་ཏུ་ཞལ་<line/>
གྱི་ཕྱག་རྒྱ་བྱའོ། །ཕྱག་གཉིས་བཟླས་བརྗོད་ཀྱི་ཕྱག་རྒྱ་བྱས་ལ་མཛུབ་མོ་གཡས་པ་བརྐྱང་སྟེ་པདྨའི་ཚུལ་དུ་བྱས་ལ་བར་ན་བགྲང་ཕྲེང་འཛིན་པར་བྱའོ། །ཕྱག་གཉིས་དོན་ཡོད་པའི་<line/>
ཞགས་པའི་ཕྱག་རྒྱ་བྱའོ། །ཕྱག་གཅིག་ན་རྩེ་གསུམ། གཉིས་པ་ན་པདྨ། གསུམ་པ་ན་དོན་ཡོད་པའི་ཞགས་པའི་གླེགས་བམ། བཞི་པ་ན་དོན་ཡོད་པའི་ཞགས་པ་ཞགས་པ་ཐ་<line/>
མལ་པ་འདྲ་བ། ལྔ་པ་དབུགས་འབྱིན་པ། དྲུག་པ་ན་རིལ་བ་སྤྱི་བླུགས། བདུན་པ་ན་རིན་པོ་ཆེ་སྣ་ཚོགས་ཀྱིས་བཀང་པའི་སྣོད། བརྒྱད་པ་ན་མེ་ཏོག་སྣ་ཚོགས་ཀྱིས་སྣོད་ཐོགས་པར་བྱ་<line/>
ཞིང༌། འོད་འདོམ་གང་གིས་བརྒྱན་པ། སྐུ་མེ་ཏོག་སྣ་ཚོགས་ཀྱི་བཀྲ་བས་མཛེས་པར་བྱའོ། །རི་པོ་ཊ་ལའི་ཁང་པ་བརྩེགས་པ་ཤིན་ཏུ་མཛེས་པ། གྲུ་བཞི་ལྷམ་པ། ཀ་བ་བཞི་<line/>
</page>
<page index="261" id="327A">༄༅། །ཟུག་པ༑ ཁྲི་འཕང་སྟེགས་བུ་མཛེས་པ་དང་ལྡན་པ། རིན་པོ་ཆེ་སྣ་ཚོགས་ཀྱིས་མཛེས་པར་བརྒྱན་པ། པདྨའི་ཕྲེང་བས་མཛེས་པར་བྱས་པ། རྡོ་རྗེའི་ཕྲེང་བས་<line/>
བརྒྱན་པ། མེ་ཏོག་སྣ་ཚོགས་དང༌། ཆུ་ཤིང་གི་ཡལ་གས་མཛེས་པར་བྱས་པ། གཡས་ལོགས་ཀྱི་སྟེང་ན་ཉི་མ། གཡོན་ལོགས་ན་ཟླ་བ། གནས་གཙང་མའི་རིས་ཀྱི་ལྷའི་བུ་དག་<line/>
ལག་ན་མེ་ཏོག་སྣ་ཚོགས་མང་པོ་ཐོགས་ཏེ་བཅོམ་ལྡན་འདས་ལ་མཆོད་པ་བྱེད་པར་བྱའོ། །རི་པདྨ་འདྲ་བ་ཞིག་སྙིང་པོས་མཛེས་པར་བྱས་ཤིང༌། །སྡོང་པོ་དང་ལྡན་པ། མཚོས་<line/>
མཛེས་པར་བྱས་པ། མཚོ་ཉས་གང་ཞིང་ཆུ་སྲིན་མ་ཀ་ར་དང༌། བཞད་དང༌། ཤང་ཤང་ཏེའུ་དང༌། ངུར་པས་བརྒྱན་པ། ནོར་བུ་རིན་པོ་ཆེ་སྣ་ཚོགས་ཀྱིས་ལེགས་པར་བརྒྱན་<line/>
པའི་རི་དེའི་སྟེང་དུ་པདྨའི་གདན་དང༌། སེངྒེའི་ཁྲི་བྱའོ། །གཡས་ཕྱོགས་ཀྱི་ཕྱི་རོལ་ཁང་པའི་གནས་སུ་དབང་ཕྱུག་བྱའོ། །གཡོན་དུ་དབང་ཕྱུག་ཆེན་པོ་རྒྱན་ཐམས་ཅད་ཀྱིས་བརྒྱན་<line/>
པར་བྱའོ། །ནང་གི་གནས་སུ་འཕགས་པ་སྤྱན་རས་གཟིགས་དབང་ཕྱུག་གོ །གཡས་སུ་འཕགས་མ་སྒྲོལ་མ་ལུས་བཏུད་དེ་འཛེམ་བག་དང་བཅས་པ་བྱའོ། །གཡོན་དུ་དྲི་མེད་<line/>
འགྲོ་ལག་པ་དབུགས་འབྱིན་པ་དང༌། ནོར་བཟང་པུས་མོ་བཙུགས་པ་བྱའོ། །པདྨའི་སྙིང་པོའི་དབུས་སུ་གནས་སུ་ཁྲོ་བོའི་རྒྱལ་པོ་ཁྲོས་པའི་གཟུགས་ཅན། ལག་པ་བཞི་པ་ལག་<line/>
</page>
<page index="262" id="327B">ན་མཚོན་ཆ་ཐོགས་པ་སྟེ། ཞགས་པ་དང༌། དབྱུག་ཏོ་དང༌། རྩེ་གསུམ་དང༌། པདྨའོ། །པདྨའི་སྟན་ལ་སྐྱིལ་མོ་ཀྲུང་ཕྱེད་བཅས་ལ་ལུས་ཅུང་ཟད་བཏུད་པ་མགོའི་སྟེང་གཡས་གཡོན་དུ་<line/>
དྲང་སྲོང་བསྟོད་རབས་བྱེད་པ་བྱའོ། །དེ་ནས་འོག་གི་གཡས་གཡོན་དུ་རྡོ་རྗེའི་ཟོམ་ཆེན་པོ་ལག་ན་རྡོ་རྗེའི་ཚོགས་མང་པོ་འདུག་པ་དང༌། གཤིན་རྗེ་དང༌། ཆུ་ལྷ་དང༌། རླུང་ལྷ་དང༌། དབང་པོ་<line/>
དང༌། ལྷའི་ཚོགས་དག་བྱའོ། །གཡས་ཕྱོགས་ཀྱི་མཚོ་དང་རིའི་བར་དུ་བརྒྱ་བྱིན་དང༌། ཚངས་པ་བྱའོ། །གཡོན་ཕྱོགས་སུ་རྒྱལ་པོ་ཆེན་པོ་བཞི་གོ་ཆ་བགོས་པ་བྱའོ། །དེའི་འོག་ཏུ་ཕོ་ཉ་མོ་<line/>
པདྨའི་རིགས་མཛེས་མ་ལག་པ་འབྲེལ་པར་བྱའོ། །ལྷ་མོ་ཆེན་མོ་དཔལ་དང༌། དབྱངས་ལྡན་མ་དང༌། འཇིགས་བྱེད་མ་དང༌། མཚན་མོའི་ལྷ་མོ་དང༌། སའི་ལྷ་མོ་དང༌། ལོ་ཏོག་གི་ལྷ་མོ་<line/>
བྱའོ༑ ༑དབང་ཕྱུག་གི་དྲུང་དུ་ཁྲོ་གཉེར་ཅན་བྱའོ། །དབང་ཕྱུག་ཆེན་པོའི་དྲུང་དུ་གོས་དཀར་མོའོ། །རི་དང་ཕོ་ཉ་མོའི་བར་དུ་སྲིན་མོ་རལ་པ་གཅིག་མའོ། །རིའི་ཁོར་ཡུག་གྲུ་བཞི་རིན་པོ་ཆེ་<line/>
སྣ་བདུན་གྱིས་སྤྲོས་པ་བྱ་ཞིང་ལྗོན་ཤིང་དང༌། ལྕུག་མ་སྣ་ཚོགས་དང༌། མེ་ཏོག་གིས་བརྒྱན་ཅིང༌། མཚེའུ་མཛེས་པ་མེ་ཏོག་སྣ་ཚོགས་ཀྱིས་བརྒྱན་པ་དང༌། སེངྒེ་དང༌། སྟག་གིས་གང་<line/>
བ་དང༌། ཀླུའི་ཕྲུག་གུ་དང༌། གྲུལ་བུམ་དག་བྱའོ། །གཡོན་དུ་གསར་བ་ཆེན་པོ་ལྔ་བྱའོ། །འོག་ཏུ་ཀླུའི་རྒྱལ་པོ་ལྔ་བྱའོ། །ཐམས་ཅད་བྲག་གི་སྟན་དང༌། ལག་ན་རིན་པོ་ཆེའི་མེ་ཏོག་གི་<line/>
</page>
<page index="263" id="328A">༄༅། །ཕོར་བ་ཐོགས་ཏེ་བཅོམ་ལྡན་འདས་ལ་བལྟ་བར་བྱའོ། །འཕགས་པ་སྤྱན་རས་གཟིགས་དབང་ཕྱུག་གི་ཞབས་དྲུང་དུ་རིག་སྔགས་འཆང་པུས་མོ་བཙུགས་<line/>
ཏེ་ལག་ན་མེ་ཏོག་དང༌། པོག་ཕོར་ཐོགས་པ་བཅོམ་ལྡན་འདས་ལ་བལྟ་བར་བྱའོ། །སྟེང་གི་བང་རིམ་དུ་ཐུབ་པ་ཆེན་པོ་རྒྱལ་བ་འོད་དཔག་མེད་དང༌། ཤཱཀྱའི་རྒྱལ་པོ་དང༌།<line/>
འཇིག་རྟེན་དབང་པོའི་རྒྱལ་པོ་བྱའོ། །རས་ཀྱི་སྐུ་གཟུགས་འདི་མཐོང་བ་ཙམ་གྱི་མོད་ལ་ཚེ་རབས་བརྒྱ་སྟོང་དུ་མནར་མེད་པ་བསགས་པ་དང༌། མཚམས་མེད་པ་ལྔའི་ལས་བྱེད་<line/>
པ་དེ་དག་ཐམས་ཅད་འཇིག་པར་འགྱུར། །རྣམ་པར་འཇིག་པར་འགྱུར་ཞིང༌། སེམས་ཅན་དེ་དག་ཐམས་ཅད་ཀྱང་ཡོངས་སུ་གྲོལ་བར་འགྱུར་ན། སེམས་ཅན་དག་པ་རྣམས་<line/>
ལྟ་ཅི་སྨོས། དད་པས་མོས་པ་རྣམས་དང༌། དཀོན་མཆོག་གསུམ་མཆོད་པ་དོན་དུ་གཉེར་བ་དེ་དག་ནི། ཚེ་འདི་ཉིད་ལ་འབྲས་བུ་ཆེ་བ་དང༌། ཕན་ཡོན་མང་པོ་དག་ཏུ་ཤེས་<line/>
པར་བྱའོ། །དེ་བཞིན་གཤེགས་པ་གངྒཱའི་ཀླུང་གི་བྱེ་མ་བྱེ་བ་ཁྲག་ཁྲིག་བརྒྱ་སྟོང་ཕྲག་དྲུག་ཅུ་རྩ་བཞིའི་དྲུང་དུ་དགེ་བའི་རྩ་བ་བསྐྱེད་པར་འགྱུར་ཞིང་དེ་དག་གི་དགེ་བའི་རྩ་བ་<line/>
དང་ལྡན་པར་འགྱུར་རོ། །རས་ཀྱི་སྐུ་གཟུགས་འདི་མཐོང་བ་ནི། འཕགས་པ་སྤྱན་རས་གཟིགས་དབང་ཕྱུག་དོན་ཡོད་པའི་ཞགས་པའི་སྙིང་པོ་དངོས་སུ་མཐོང་བ་ཡིན་ནོ།།<line/>
</page>
<page index="264" id="328B">རས་ཀྱི་སྐུ་གཟུགས་འདི་མཐོང་བ་ཙམ་གྱིས་འཕགས་པ་སྤྱན་རས་གཟིགས་དབང་ཕྱུག་དགོངས་པར་འགྱུར་ཞིང་སྐུ་ཡང་སྟོན་པར་འགྱུར་རོ། །ཉམ་ཐག་པ་ཙམ་གྱི་མོད་ལ་སྐུ་སྟོན་<line/>
པར་འགྱུར་ཞིང་མཆོག་ཐམས་ཅད་སྦྱིན་པར་འགྱུར་རོ། །དོན་ཡོད་པའི་ཞགས་པའི་གཟུངས་ཀྱི་སྙིང་པོ་འགྲུབ་པར་འགྱུར་རོ། །ནད་ཀྱིས་ཐེབས་པ་དང༌། ནད་ཚབས་ཆེན་པོས་གཟིར་<line/>
བ་དང༌། ནད་སྣ་ཚོགས་དང༌། སྡུག་བསྔལ་བརྒྱ་སྟོང་གིས་དཀྲུགས་པ་དེ་དག་ཐམས་ཅད་མཐོང་བ་ཙམ་གྱི་མོད་ལ་ནད་ཐམས་ཅད་དང༌། སྡུག་བསྔལ་ཐམས་ཅད་དང༌། གནོད་པ་ཐམས་<line/>
ཅད་ལས་ཡོངས་སུ་གྲོལ་བར་འགྱུར་ཞིང་སྒྲིབ་པ་དང༌། ནད་དང་བྲལ་བར་འགྱུར་རོ། །ཐ་ན་དུད་འགྲོའི་སྐྱེ་གནས་སུ་གཏོགས་པ་དག་ཀྱང་མཐོང་བ་ཙམ་གྱི་མོད་ལ་ཡོངས་སུ་གྲོལ་<line/>
བར་འགྱུར་རོ། །རས་ཀྱི་སྐུ་གཟུགས་འདི་འཁོར་མང་པོ་མཆོད་པ་དང༌། བཀུར་སྟི་ཆེན་པོ་དང༌། སིལ་སྙན་དཀྲོལ་པ་མང་པོ་དང༌། གདུགས་དང༌། རྒྱལ་མཚན་དང༌། བ་དན་གྱིས་<line/>
ལེགས་པར་བརྒྱན་པར་བྱས་ཏེ་གྲོང་ཁྱེར་ཆེན་པོའམ། རྒྱལ་པོའི་ཕོ་བྲང་ངམ། གཙུག་ལག་ཁང་ངམ། ལྗོངས་སམ། ཁྱིམ་མམ། གྲོང་དུ་ཞུགས་ན། རས་ཀྱི་སྐུ་གཟུགས་བཞུགས་<line/>
པ་ཙམ་གྱི་མོད་ལ་འཐབ་པ་དང༌། རྩོད་པ་དང༌། འཐབ་མོ་དང༌། ཁྲག་ཁྲུག་དང༌། མུ་གེའི་དགོན་པ་དང༌། མིང་ངས་དང༌། རང་གི་དཔུང་དང༌། གཞན་གྱི་དཔུང་གིས་འཇིགས་པ་ཞི་<line/>
</page>
<page index="265" id="329A">༄༅། །བར་འགྱུར་རོ། །གནོད་སྦྱིན་དང༌། སྲིན་པོ་དང༌། འབྱུང་པོ་དང༌། ཤ་ཟ་དང༌། སྲུལ་པོ་དང༌། ལུས་སྲུལ་པོ་དང༌། སྐེམ་བྱེད་དང༌། བརྗེད་བྱེད་དང༌། གྲིབ་<line/>
གནོད་ཞི་བར་འགྱུར་ཞིང༌། བདེ་བ་དང༌། ལོ་ལེགས་པ་དང༌། དགའ་བ་དང༌། མི་མང་པོ་བདེ་བ་མང་བར་འགྱུར་རོ། །དགའ་བ་དང༌། ཡིད་བདེ་བ་མང་བར་འགྱུར་རོ། །ཕ་རོལ་ཏུ་<line/>
ཕྱིན་པ་དྲུག་གི་རྗེས་སུ་འགྲོ་བར་འགྱུར་རོ། །འདི་མཐོང་བ་ཙམ་གྱིས་ཤི་འཕོས་ནས་ཐམས་ཅད་བདེ་བ་ཅན་གྱི་འཇིག་རྟེན་གྱི་ཁམས་སུ་སྐྱེ་བར་འགྱུར་རོ། །བསྐལ་པ་སྟོང་ཕྲག་<line/>
བདུན་དུ་ཚེ་རབས་སུ་ཚེ་རབས་དྲན་པར་འགྱུར་རོ། །པདྨའི་འོད་དྲི་མ་མེད་ཅིང་རྣམ་པར་དག་པའི་རྒྱལ་པོ་ཞེས་བྱ་བའི་ཏིང་ངེ་འཛིན་བྱང་ཆུབ་སེམས་དཔའ་སེམས་དཔའ་ཆེན་<line/>
པོས་མ་ཐོབ་པ་ཐོབ་པར་འགྱུར་རོ། །པདྨ་རབ་ཏུ་གནས་པ་ཞེས་བྱ་བའི་རིག་སྔགས་འཆང་གི་འཁོར་ལོས་བསྒྱུར་བ་ཉིད་འཐོབ་པར་འགྱུར་རོ། །རི་མོའི་སྐུ་གཟུགས་སྒྲུབ་པའི་<line/>
ཆོ་ག་དང༌། ཆོ་ག་ཞིབ་མོའོ། །དེ་ནས་དོན་ཡོད་པའི་ཞགས་པའི་སྙིང་པོའི་ཆོ་ག་ཞིབ་མོ་ཆེན་པོའི་དཀྱིལ་འཁོར་བཤད་པར་བྱ་སྟེ། ཆུ་ཀླུང་གི་འགྲམ་མམ། པདྨའི་མཚེའུ་<line/>
འམ༑ ཨུཏྤ་ལའི་མཚེའུ་འམ། མེ་ཏོག་གི་སྐྱེད་མོས་ཚལ་ལམ། འབྲས་བུའི་ཀུན་དགའ་ར་བའམ། ཁང་བཟངས་གཞི་དག་ཅིང་ས་གཞི་ཡོངས་སུ་སྦྱངས་པ། རྩྭ་དང༌། ཤིང་<line/>
</page>
<page index="266" id="329B">བལ་དང༌། སྐྲ་དང༌། ཕུབ་མ་དང༌། སོལ་བ་དང༌། ཕྱག་དར་གྱི་ཕུང་པོ་དང༌། གྱོ་མོ་དང༌། ཤིང་དང༌། བོང་བ་དང༌། གསེག་མ་དང༌། ཐོད་པའི་རུས་པས་གང་བ་དང༌། ཤི་བའི་རོ་རྣམས་སྤངས་<line/>
པའི་ས་གཞིའི་ཕྱོགས་ན་མཚེའུ་དང༌། འབབ་ཆུ་དང༌། འབབ་ཆུ་བྱང་ཕྱོགས་ནས་འབབ་པ་དང༌། ཉེ་བ་ན་ཆུ་ཡོད་ཅིང་ཤིན་ཏུ་མཛེས་པ། ལྷོ་ཕྱོགས་དང༌། བྱང་ཕྱོགས་དང༌། ནུབ་ཕྱོགས་དང༌།<line/>
ཤར་ཕྱོགས་གང་ན་ལྗོན་ཤིང་གིས་མཛེས་པར་བྱས་པ། གང་ཉམས་དགའ་བ། ཁ་དོག་དང༌། གཟི་བྱིན་དུ་ལྡན་པའི་གནས་དེ་ལྟ་བུ་རྙེད་ནས་ཆུ་དང༌། ཡུངས་ཀར་ལ་བཟླས་ཏེ་ཀུན་ཏུ་<line/>
གཏོར་རོ། །ས་གཞི་དེ་ལྟ་བུ་སྦྱང་བ་ནི། མཆོག་ཡིན་ནོ། །ཁྲོ་བོའི་རྒྱལ་པོས་ཡུངས་ཀར་ལ་ལན་ཉི་ཤུ་རྩ་གཅིག་བཟླས་ཏེ་ཕྱོགས་བཞིར་གཏོར་ནས་ཀུན་ནས་དཔག་ཚད་བརྒྱ་ཚུན་ཆད་<line/>
ཕྱོགས་བཅིང་བ་དང༌། དཀྱིལ་འཁོར་བཅིང་བ་དང༌། མཚམས་བཅིང་བ་བྱས་པར་འགྱུར་རོ། །སྡང་བ་ཐམས་ཅད་དང༌། བགེགས་དང༌། ལོག་འདྲེན་ཐམས་ཅད་ཀྱི་སྐད་ཅིག་ཀྱང་མི་<line/>
གནས་པར་ཕྱོགས་བཞིར་བྱེར་ཏེ་དོང་ངོ༌། །སྲོག་ཆགས་སྡང་བ་དང༌། སྡང་བའི་སེམས་དང༌། སྡང་བའི་གཅན་གཟན་ཁྲོ་བོ་གང་ཡིན་པ་དེ་དག་ཐམས་ཅད་རབ་ཏུ་ཞི་བར་འགྱུར་<line/>
ཞིང་ལྷ་ཐམས་ཅད་སྲུང་བར་འགྱུར་རོ། །གནས་ཀྱི་ཕྱོགས་དེར་མཁས་པས་དཀྱིལ་འཁོར་བྱ་སྟེ། གྲུ་བཞི་ལྷམ་པ་ངོས་རེ་རེ་ཞིང་ཁྲུ་སུམ་ཅུ་རྩ་གཉིས་གཞལ་བར་བྱ་སྟེ། ཆ་འབྱེས་<line/>
</page>
<page index="267" id="330A">༄༅། །པ་གྲུ་བཞི་ཆ་མཉམ་ཞིང་མཛེས་ལ་སྒོ་བཞི་དང༌། རྟ་བབས་བཞིར་ལྡན་པ། འབྲས་ཀྱི་ཕྱེ་མའི་ཚོན་སྣ་བཞིར་སྦྱར་ལ་དེ་ནས་དཀྱིལ་འཁོར་བྲི་བར་བྱ་སྟེ།<line/>
ཚོན་སྣ་ལྔའི་ཐིག་སྐུད་ཀྱིས་ཐིག་བཏབ་ནས་ཙནྡན་དཀར་པོའི་ཕུར་བུ་བཏབ་སྟེ་ཟླ་བ་ཡར་གྱི་ངོའི་ཚེས་བརྒྱད་དམ། ཚེས་བཅོ་ལྔའི་ཚེས་གྲངས་དང༌། རྒྱུ་སྐར་བཟང་པོ་གདམས་ཏེ་<line/>
དཀྱིལ་འཁོར་གྱི་མཆོག་བྲི་པར་བྱའོ། །དང་པོ་ནི། དཀར་པོས་བྲིའོ། །གཉིས་པ་ནི། དམར་པོས་སོ། །གསུམ་པ་ནི། སེར་པོས་སོ། །བཞི་པ་ནི། ནམ་མཁའི་ཁ་དོག་གིས་སོ། །ལྔ་པ་ནི།<line/>
མིག་སྨན་གྱི་ཁ་དོག་གིས་ཏེ། དཀྱིལ་འཁོར་གྱི་དབུས་ཀྱི་སྙིང་པོ་འཇིགས་པ་མེད་པར་ཆ་རྣམ་པར་མཛེས་ཤིང་གསལ་བར་པིར་གསར་པ་དང༌། ཚོན་དང༌། སྣོད་གསར་པས་བྲི་བར་<line/>
བྱ་སྟེ༑ དཀྱིལ་འཁོར་གྱི་སྙིང་པོར་པདྨ་འདབ་མ་སྟོང་པ་ཁོར་ཁོར་ཡུག་སྟེགས་བུ་དང་བཅས་པ་བྲི་ཞིང༌། པདྨའི་ཕྲེང་བ་ཚོན་གྱིས་མཛེས་པ་བྲིས་ལ། དེའི་དབུས་སུ་སངས་རྒྱས་<line/>
བཅོམ་ལྡན་ཐུབ་པ་ཆེན་པོ་ཤཱཀྱའི་རྒྱལ་པོ་དང༌། འོད་དཔག་མེད་དང༌། འཇིག་རྟེན་དབང་པོའི་རྒྱལ་པོ་གཞག་གོ །གཡས་སུ་མགོན་པོ་འཇིག་རྟེན་དབང་ཕྱུག་དོན་ཡོད་པའི་<line/>
ཞགས་པའི་ཆ་བྱད་འཆང་བ་གསང་སྔགས་ཀྱི་རྗེས་སུ་འབྲང་བ་བྱའོ། །གཡོན་དུ་ཕྱག་ན་རྡོ་རྗེ་རྔ་ཡབ་དང་རྡོ་རྗེ་ཐོགས་པ་བཞིན་ཁྲོ་གཉེར་ཅན། འོད་འབར་བས་བསྐོར་བའོ། །<line/>
</page>
<page index="268" id="330B">འཕགས་པ་སྤྱན་རས་གཟིགས་དབང་ཕྱུག་གི་དྲུང་དུ་ལྷ་མོ་སྒྲོལ་མ་དང༌། དྲི་མེད་འོད་འཕྲོ་བྱའོ། །འཕགས་པ་སྤྱན་རས་གཟིགས་དབང་ཕྱུག་གི་འོག་ཏུ་དཀར་ཤམ་ཆེན་པོ་དང༌།<line/>
གོས་དཀར་མོ་དང༌། དཀར་མོ་ཆེན་མོ་ལག་ན་དབྱུག་པ་དང༌། རིལ་བ་སྤྱི་བླུགས་ཐོགས་པའོ། །དེའི་འོག་ཏུ་སྲིན་མོ་རལ་པ་གཅིག་པ་མཆེ་བ་གཙིགས་པ། ཐོད་པའི་ཕྲེང་བ་ཐོགས་<line/>
པ། སྦྲུལ་གྱི་མཆོད་ཕྱིར་ཐོགས་པ། ལག་པ་བཞི་པ། ལག་པ་གཡས་པ་གཡོན་གཉིས་ན་རྡོ་རྗེ་དང༌། དགྲ་སྟ་དང༌། གཡས་པའི་གུང་མོ་ལྷ་དང་ལོག་འདྲེན་ལ་བསྡིགས་པར་བྱའོ། །<line/>
གཡོན་དུ་འཕགས་པ་སྤྱན་རས་གཟིགས་དབང་ཕྱུག་བྲམ་ཟེའི་ཆ་ལུགས་འཆང་བ་རལ་པའི་ཐོ་ཚུགས་ཀྱིས་བཞུགས་པ། འོད་དཔག་མེད་ཀྱི་ཐོར་ཚུགས་ཀྱིས་བརྒྱན་པ་བྱའོ། །<line/>
གཡས་གཡོན་དུ་དབང་ཕྱུག་དང་དབང་ཕྱུག་ཆེན་པོ་བྱའོ། །དེའི་འོག་ཏུ་དཔལ་ལྷ་མོ་དང༌། ལྷ་མོ་དབྱངས་ཅན་མ་དང༌། མཚན་མོའི་ལྷ་མོ་དང༌། སའི་ལྷ་མོ་དང༌། ལོ་ཏོག་གི་ལྷ་མོ་<line/>
དང༌། འབྲས་བུ་དང་མེ་ཏོག་གི་ལྷ་མོ་བྱའོ། །དེའི་འོག་ཏུ་ཁོར་ཡུག་ཏུ་གཤིན་རྗེ་དང༌། ཆུ་ལྷ་དང༌། རླུང་ལྷ་ལ་སོགས་པ་བྱའོ། །རལ་པའི་ཐོར་ཚུགས་ཀྱིས་བརྒྱན་པའི་དྲང་སྲོང་<line/>
གཞག་པར་བྱའོ། །གྲར་རྒྱལ་པོ་བཞི་གོ་ཆ་བགོས་པ་གཞག་པར་བྱའོ། །དཀྱིལ་འཁོར་གྱི་སྙིང་པོའི་དབུས་དང་བར་བར་དུ་ལྕགས་ཀྱུ་དང༌། དགྲ་སྟ་དང༌། རྡོ་རྗེ་དང༌། དབྱུག་པ་དང༌།<line/>
</page>
<page index="269" id="331A">༄༅། །ཞགས་པ་དང༌། ལྕགས་སྒྲོག་བྱའོ། །ཕྱི་རོལ་ཏུ་ཚངས་པ་དང༌། དྲག་པོ་དང༌། ལྷ་མོ་ཨུ་མ་དང༌། ཚངས་པའི་དྲུང་དུ་ལྷ་དབྱངས་ལྡན་མ་ཁྲོས་པའི་གཟུགས་<line/>
ཅན་ནོ༑ ༑དེ་དག་གཉིས་ཀྱི་བར་དུ་དབྱུག་པ་དང༌། རིལ་བ་སྤྱི་བླུགས་བྲི་བར་བྱའོ། །གྲྭ་གཅིག་ཏུ་དོན་ཡོད་པའི་ཞགས་པའི་སྙིང་པོ་རྣམ་པར་གྲོལ་བའི་དཀྱིལ་འཁོར་གྱི་ཆོས་ཀྱི་<line/>
རྣམ་གྲངས་གཞག་གོ །གྲྭ་གཅིག་ཏུ་ཤི་བཱ་བ་ཧ་གཞག་གོ །དེ་ནས་ཤར་ཕྱོགས་ཀྱི་སྒོར་ཁྲོ་བོ་རྟ་མགྲིན་འཇིགས་སུ་རུང་བའི་མིག་ཅན་གཞག་གོ། །ལྷོ་ཕྱོགས་ཀྱི་སྒོར་རྡོ་རྗེ་ཆེན་པོ་<line/>
ཀི་ལི་ཀི་ལི་ཞེས་བྱ་བ་རྡོ་རྗེ་རྣམ་པར་འདྲེན་པ། ལག་ན་རྡོ་རྗེ་དང༌། དགྲ་སྟ་དང༌། ཞགས་པ་ཐོགས་པར་བྱའོ། །ནུབ་ཕྱོགས་ཀྱི་སྒོར་ཕོ་ཉ་མོ་པདྨ་རིགས་མཛེས་མ་ལག་པ་པདྨའི་རྩེ་མོ་<line/>
ནས་འཛིན་པར་བྱའོ། །བྱང་ཕྱོགས་ཀྱི་སྒོར་རྡོ་རྗེ་ཆེན་པོ་ཟོམ་ཞེས་བྱ་བའི་ཚོགས་ལག་ན་རྡོ་རྗེ་དང༌། ཞགས་པ་ཐོགས་པར་བྱའོ། །དེ་ནས་འཇུག་པའི་སྒོ་ནས་གསེར་གྱི་བུམ་པ་སྤོས་<line/>
ཆུས་བཀང་སྟེ་དར་ལས་བཅིངས་ལ་རྣམ་པ་ཐམས་ཅད་དང༌། མེ་ཏོག་གི་ཕྲེང་བས་བརྒྱན་ནས་བསམ་པ་ཇི་ལྟ་བ་བཞིན་དུ་དཀྱིལ་འཁོར་གྱི་དབུས་སུ་བཞག་སྟེ་སྟེང་དུ་སྣ་མའི་<line/>
མེ་ཏོག་གི་གདུ་བུ་གཞག་པར་བྱའོ། །ཙནྡན་དང༌། གུར་གུམ་དང༌། གླ་རྩི་དང༌། ག་པུར་གྱི་ཆུ་དང༌། པོག་ཕོར་བཞི་བཞག་ཅིང་ཨ་ག་རུའི་བདུག་པས་བདུག་གོ །ཚོན་སྣ་ལྔའི་རས་ཀྱི་<line/>
</page>
<page index="270" id="331B">སྲད་བུ་མཆོད་ཕྱིར་གྱི་སྲད་བུ་ཚད་དུ་བྱས་ལ་གསེར་གྱི་ཡང་མིག་རྩེ་གསུམ་ཅན་གདགས་པར་བྱ་ཞིང༌། ཐོར་ཏོ་གཅིག་ཏུ་མེ་ཏོག་པདྨའི་གདུབ་འཁོར་དང༌། མུ་ཏིག་དང༌། རིན་པོ་ཆེས་<line/>
སྤྲས་པ་ཟླུམ་པོར་བསྐྱིལ་བ་བུམ་པའི་སྟེང་དུ་བཞག་ལ་མཆོད་པ་དང༌། བསྙེན་བཀུར་བྱས་ཏེ་ཡུངས་དཀར་ལ་དོན་ཡོད་པའི་ཞགས་པའི་སྙིང་པོ་ལན་སྟོང་རྩ་བརྒྱད་བཟླས་ཏེ་དེ་ལ་གདབ་<line/>
པར་བྱའོ༑ ༑ཙནྡན་དང༌། ག་བུར་དང༌། གླ་རྩིའི་ཕྱེ་མས་བགོས་ལ་བགོ་བར་བྱའོ། །སྒོ་བཞིའི་གནས་སུ་དྲི་ཆབ་ཀྱིས་བཀང་བའི་བུམ་པ་དང༌། ཟས་དཀར་གསུམ་གྱི་གཏོར་མ་གཞག་པར་<line/>
བྱ་ཞིང༌། གསེར་དངུལ་གྱི་མཆོད་ཡོན་གྱི་སྣོད་སུམ་ཅུ་རྩ་གཉིས་དང༌། སྤོས་ཆུས་བཀང་བ་བརྒྱད་དང༌། སྤོས་ཆུ་དཀར་པོས་བཀང་བ་བརྒྱད་གཞག་པར་བྱའོ། །རོ་དང༌། དྲི་སྣ་ཚོགས་ཀྱིས་<line/>
བཀང་བ་བརྒྱད་དང༌། ཞོ་དང༌། འོ་མ་དང༌། སྤོས་ཆུས་བཀང་བ་བརྒྱད་དང༌། གཏོར་མ་ལ་སོགས་པ་དབུལ་བ་སྣ་བརྒྱད་དང༌། དབུལ་བ་སྣ་དྲུག་ཅུ་རྩ་བཞི་བ་རྣམས་ཤ་དང༌། ཁྲག་དང༌། ཀུན་<line/>
དོང་དང༌། ཀེའུ་དང༌། ཁ་ཟས་ངན་པ་དང༌། བཏུང་བ་ངན་པ་སྤངས་ཏེ་གཙང་མས་གཙང་མ་སྦྱར་བར་བྱའོ། །མེ་ཏོག་སྣ་ཚོགས་ཀྱི་གཅལ་དགྲམ་པར་བྱ་ཞིང༌། གདུགས་དང༌། རྒྱལ་མཚན་<line/>
དང༌། ལྡ་ལྡི་དང༌། བ་དན་གྱིས་བརྒྱན་པར་བྱ། པོག་པོར་སུམ་ཅུ་རྩ་གཉིས་གཞག་པར་བྱ་ཞིང་བདུག་སྤོས་སྣ་ཚོགས་མང་པོས་བདུག་པར་བྱ། སྤོས་སྣ་བརྒྱད་དང་ལྡན་པའི་ཏིལ་མར་<line/>
</page>
<page index="271" id="332A">༄༅། །གྱི་མར་མེ་བལྟམ་པར་བྱ། དཀྱིལ་འཁོར་གྱི་ཁོར་ཡུག་ཏུ་པདྨའི་ཕྲེང་བ་བྲི་བར་བྱའོ། །རིག་སྔགས་འཆང་གཙང་མས་གོས་གཙང་མ་བགོ་བར་བྱ་<line/>
ཞིང༌། དུས་གསུམ་དུ་ཁྲུས་བྱས་ལ་གོས་གསུམ་བགོ་བར་བྱ། གྲོགས་གཙང་མ་བསྒྲུབ་པར་བྱའོ། །འཇུག་པའི་ཆོ་ག་བྱས་པ་ནས་དོན་ཡོད་པའི་ཞགས་པའི་སྙིང་པོས་དབང་<line/>
བསྐུར་བའི་བར་ཙམ་གྱིས་སངས་རྒྱས་ཐམས་ཅད་ཀྱིས་ཡོངས་སུ་བཟུང་ཞིང་འཇིག་རྟེན་མགོན་པོས་བྱིན་གྱིས་བརླབས་པ་དང༌། པདྨའི་རིགས་པདྨ་འཆང་བའི་དཀྱིལ་འཁོར་<line/>
ཆེན་པོ་དོན་ཡོད་པའི་ཞགས་པའི་སྙིང་པོའི་དངོས་གྲུབ་ལ་མངོན་དུ་ཕྱོགས་པར་འགྱུར་རོ། །གང་བསམ་པ་ཐམས་ཅད་དེ་ཁོ་ན་བཞིན་བྱེད་པར་འགྱུར་རོ། །དམ་ཚིག་ཐམས་ཅད་<line/>
ལ་དོན་ཡོད་པར་འཇུག་གོ། །ཆོས་ཉིད་ཐམས་ཅད་ཀྱི་རྣམ་པར་གྲོལ་བའི་དཀྱིལ་འཁོར་གྱི་ཆོས་ལ་དམ་ཚིག་གྲུབ་པར་འགྱུར་རོ། །ལས་ཀྱི་སྒྲིབ་པ་ཐམས་ཅད་ལས་རྣམ་པར་<line/>
གྲོལ་བ་དང༌། བདེ་བ་ཐམས་ཅད་ཀྱི་རྗེས་སུ་འགྲོ་ཞིང༌། ལྷ་དང༌། མིའི་དཔལ་ཐམས་ཅད་མྱོང་བར་འགྱུར་རོ། །ལྷ་དང༌། ལྷ་མ་ཡིན་དང༌། གནོད་སྦྱིན་དང༌། སྲིན་པོའི་ཚོགས་ཀྱི་བགོ་<line/>
སྐལ་ལ་དབང་བར་འགྱུར་རོ། །རྣལ་འབྱོར་གྱི་དཀྱིལ་འཁོར་དང༌། གསང་སྔགས་ལ་བརྟེན་པར་འགྱུར་རོ། །བརྡེག་པ་དང༌། སྤྱོ་བ་དང༌། ཕུར་བུས་གདབ་པ་དང༌། སྲེག་པ་དང༌།<line/>
</page>
<page index="272" id="332B">བསྡིགས་པ་དང༌། གཡེང་བ་དང༌། གསད་པ་དང༌། དབང་དུ་བྱ་བས་མི་ཚུགས་སོ། །གང་དག་དེ་ལྟ་བུ་བྱེད་པ་དེ་ཉིད་ཀྱི་ལུས་སམ་མགོ་ལ་བརྒྱ་ཕྲག་སྟོང་འགྱུར་དུ་འབབ་པར་འགྱུར་<line/>
ཞིང་གཞན་གྱིས་ཕྱིར་བཟླས་ཅིང་དགྲོལ་བར་མི་ནུས་ཏེ། རིག་སྔགས་འཆང་དེས་དགྲོལ་བར་བྱའོ། །དེ་ནས་རིག་སྔགས་འཆང་དེས་རི་མོའི་གཟུགས་དེ་དཀྱིལ་འཁོར་ལ་མངོན་དུ་<line/>
ཕྱོགས་པར་བཞག་ནས་དོན་ཡོད་པའི་སྙིང་པོ་སྟོང་རྩ་བརྒྱད་བཟླས་ལ་དོན་ཡོད་པའི་ཞགས་པའི་ཕྱག་རྒྱ་ལན་བརྒྱ་རྩ་བརྒྱད་བཅིང་བར་བྱ་ཞིང༌། ཁྲོ་བོའི་རྒྱལ་པོ་ལན་ཉི་ཤུ་རྩ་གཅིག་<line/>
བཟླ་བར་བྱའོ། །དེའི་འོག་ཏུ་དཀྱིལ་འཁོར་གྱི་ལྷ་རྣམས་ལས་འོད་ཟེར་ཁ་དོག་སྣ་ཚོགས་འབྱུང་བར་འགྱུར་རོ། །བུམ་པ་དེ་ཡང་འབར་ལ་རས་ཀྱི་སྐུ་གཟུགས་དེ་ཡང་ཁ་དོག་སྣ་བདུན་<line/>
དུ་འབར་ཞིང་ཤས་ཆེར་འགུལ་བར་འགྱུར་ཏེ། ཁྲོ་བོའི་རིག་སྔགས་འཆང་སྙིང་དགའ་བར་འགྱུར་ཞིང་རས་ཀྱི་སྐུ་གཟུགས་ལས་ལེགས་སོ་ཞེས་བྱ་བའི་སྒྲ་འབྱུང་བར་འགྱུར་ཏེ།<line/>
རིག་སྔགས་འཆང༌། ལེགས་སོ་ལེགས་སོ། །ཁྱོད་ཀྱིས་འཕགས་པ་སྤྱན་རས་གཟིགས་དབང་ཕྱུག་དོན་ཡོད་པའི་ཞགས་པའི་སྙིང་པོ་གྲུབ་ཅིང་ཁྱོད་ཀྱིས་ཞགས་པ་འདི་ཡང་གྲུབ།<line/>
ཁྱོད་ཀྱིས་ཡིད་བཞིན་གྱི་ནོར་བུ་ཞགས་པའི་མཆོག་འདི་ཡང་གྲུབ་ཀྱི། ལས་ཐམས་ཅད་བྱོས་ཤིག །དེ་དཀྱིལ་འཁོར་གྱི་ཆོ་ག་རྒྱས་པ་ཆོག་གྲུབ་ནས་བུམ་པ་སྤོས་ཆུས་བཀང་བ་དེ་<line/>
</page>
<page index="273" id="333A">༄༅། །བླངས་ལ་ལན་བརྒྱ་རྩ་བརྒྱད་བཟླས་ཏེ་རྒྱུ་སྐར་རྒྱལ་ལ་ཁྲུས་བྱས་པའམ་ཟླ་བ་ཡར་གྱི་ངོའི་ཚེས་གྲངས་ཤིས་པ་ལ་ཁྲུས་བྱས་པ་ཙམ་གྱི་མོད་ལ་ལུས་<line/>
ཐམས་ཅད་དྲི་མ་མེད་ཅིང་ཡོངས་སུ་དག་པ་འཐོབ་པར་འགྱུར་ཞིང༌། དངོས་པོ་ལྔའི་བདག་ཉིད་ཡོངས་སུ་དག་པར་འགྱུར་ཏེ་རྣ་བ་ལྔ་ཡོངས་སུ་དག་པ་དང༌། མིག་ལྔ་ཡོངས་སུ་<line/>
དག་པ་དང༌། སྣ་ལྔ་ཡོངས་སུ་དག་པ་དང༌། ལྕེ་ལྔ་ཡོངས་སུ་དག་པ་དང༌། རྣམ་པར་ཤེས་པ་ལྔ་ཡོངས་སུ་དག་པ་དང༌། དབང་པོ་ལྔ་ཡོངས་སུ་དག་པ་འཐོབ་པར་འགྱུར་རོ། །<line/>
འཕགས་པ་སྤྱན་རས་གཟིགས་དབང་ཕྱུག་རྟག་ཏུ་མཆོག་སྦྱིན་པར་འགྱུར་ཞིང་རྟག་ཏུ་སྐུ་སྟོན་བཞེད་པར་ཡང་འགྱུར་རོ། །དེ་བཞིན་གཤེགས་པ་ཐམས་ཅད་ཞལ་སྟོན་པར་<line/>
འགྱུར་རོ། །རྟག་ཏུ་བྱང་ཆུབ་སེམས་དཔའ་ཐམས་ཅད་དགོངས་པར་འགྱུར་རོ། །ལྷ་ཐམས་ཅད་ཀྱང་དེ་ལ་སྲུང་བ་དང༌། བསྐྱབ་པ་དང༌། སྦ་བར་བྱེད་པར་འགྱུར་རོ། །བརྒྱ་བྱིན་དང༌།<line/>
ཚངས་པ་ལ་སོགས་པ་དག་ཀྱང་འོང་བར་འགྱུར་རོ། །རྒྱལ་པོ་བཞི་དཔུང་གི་འཁོར་དང་བཅས་ཏེ་སའི་ཕྱོགས་དེར་འོང་བར་འགྱུར་ཞིང༌། རྟག་ཏུ་རྒྱུན་མི་འཆད་པར་སྲུང་བ་<line/>
དང༌། བསྐྱབ་པ་དང༌། སྦ་བ་བྱེད་པར་འགྱུར་རོ། །སྲེད་མེད་ཀྱི་བུ་དང༌། དབང་ཕྱུག་ཆེན་པོ་དང༌། ནོར་བུ་བཟང་པོ་དང༌། གསང་བ་བ་བརྒྱ་སྟོང་ཕྲག་དུ་མ་སྲུང་བ་དང༌། བསྐྱབ་པ་<line/>
</page>
<page index="274" id="333B">པ་དང༌། སྦ་བ་བྱེད་པར་འགྱུར་ཞིང༌། ཞི་བ་དང༌། བདེ་ལེགས་སུ་འགྱུར་རོ། །ཤེས་པ་དོན་ཡོད་པ་དང༌། ཤེས་རབ་དོན་ཡོད་པ་དང༌། ཐོས་པ་དང༌། ཚུལ་ཁྲིམས་དང༌། བརྩོན་འགྲུས་<line/>
ཐོབ་པར་འགྱུར་ཞིང་སྦྱིན་པ་དོན་ཡོད་པའི་སྦྱིན་པར་འགྱུར་རོ། །བསོད་ནམས་ཀྱི་ཕུང་པོ་དོན་ཡོད་པ་དང་ལྡན་པར་འགྱུར་ཞིང༌། འདི་ལྟ་སྟེ། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་<line/>
པར་འགྱུར་རོ། །རྫུ་འཕྲུལ་དཔག་ཏུ་མེད་པ་ལ་མཁས་པར་ཡང་འགྱུར་རོ། །རིག་སྔགས་འཆང་གི་ཆོ་ག་ཞིབ་མོ་ཡང་འགྲུབ་པར་འགྱུར་རོ། །སྟོབས་དང༌། བརྩོན་འགྲུས་དང༌། ཕ་རོལ་<line/>
གནོན་པ་དོན་ཡོད་པར་འགྱུར་རོ། །སངས་རྒྱས་ཀྱི་ཞིང་གི་ཡོན་ཏན་བཀོད་པ་ཕུན་སུམ་ཚོགས་པ་འཐོབ་པར་འགྱུར་རོ། །དེ་བཞིན་གཤེགས་པ་གངྒཱའི་ཀླུང་གི་བྱེ་མ་ས་ཡ་སྙེད་ས་ཡ་<line/>
བརྒྱ་ཕྲག་བརྒྱ་སྟོང་དྲུག་ཅུ་རྩ་བཞིའི་དགེ་བའི་རྩ་བ་ཡོངས་སུ་རྫོགས་པ་ཡང་དག་པར་བཟུང་བར་འགྱུར་རོ། །སེམས་ཅན་ཐམས་ཅད་ཀྱིས་ཀྱང་མཆོད་པ་དང༌། བཀུར་སྟི་བྱ་བར་<line/>
འགྱུར་ཞིང་ཐམས་ཅད་དབང་དུ་འགྱུར་རོ། །མཆོད་རྟེན་གྱི་སྙིང་པོ་དང་འདྲ་བར་ཕྱག་བྱ་བའི་འོས་སུ་འགྱུར་རོ། །དཀྱིལ་འཁོར་གྱི་ཆོ་ག་ཞིབ་མོའོ། །འཕགས་པ་དོན་ཡོད་པའི་ཞགས་<line/>
པའི་ཆོ་ག་ཞིབ་མོའི་རྒྱལ་པོ། བམ་པོ་དགུ་པ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་སྟན་ལས་ལངས་ནས་<line/>
</page>
<page index="275" id="334A">༄༅། །བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་ཏེ་བཏུད་ནས་<line/>
བཅོམ་ལྡན་འདས་ལ་ལན་གསུམ་བསྐོར་བ་བྱས་ཏེ་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་བྱས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་<line/>
འདས༑ བདག་ལ་པདྨའི་རིགས་ལ་རྣམ་པར་གྲོལ་བའི་དཀྱིལ་འཁོར་གྱི་ཆོ་ག །རིག་སྔགས་ཆེན་པོའི་རིམ་པར་ཕྱེ་བ་ཆོ་ག་ཞིབ་མོ་དོན་ཡོད་པའི་ཞགས་པའི་སྙིང་པོ་རིག་སྔགས་<line/>
ཀྱི་རྒྱལ་པོ་ཆེན་པོ་མཆིས་ཏེ། བཅོམ་ལྡན་འདས་ཀྱི་སྤྱན་སྔར་དེ་བདག་གིས་ཡོངས་སུ་བསྒྲག་པར་བགྱིའོ། །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་<line/>
དབང་ཕྱུག་བཞིན་འཛུམ་པས་བཅོམ་ལྡན་འདས་ལ་བལྟ་བཞིན་དུ་དོན་ཡོད་པའི་ཞགས་པའི་སྙིང་པོ་འདི་སྨྲས་སོ། །ན་མ་སྟྲཻ་ཡ་ད་དྷཱ་ནུ་ག་ཏ་པྲ་ཏི་ཥཋི་ཏེ་བྷྱཿ། སརྦ་བུདྡྷ་པོ་དྷི་<line/>
སཏྭ་བྷྱཿ། ན་མ་པྲ་ཏྱེ་ཀ་བུདྡྷཪྻ་ཤྲ་བ་ཀ་སཾ་གྷེ་བྷྱཿ། ཨ་ཏཱི་ཏཱ་ནུ་ག་ཏཱ་པྲ་ཏྱུད་པན་ནེ་བྷྱཿ། ན་མཿསམྱ་ཀསཾ་ག་ཏཱ་ནཱ་མ། ན་མཿསཾ་མྱཀསཾ་པྲ་ཏི་པན་ནཱ་ནཱཾ། ན་མཿ་ཤཱ་ར་དྭ་ཏི་བུ་ཏྲ་ཡ་མ་ཧཱ་མ་<line/>
ཏ་ཡེ། ན་མཿ་ཨཱཪྻ་མཻ་ཏྲེ་ཡ་བྲ་མུ་ཁེ་བྷ། མ་ཧཱ་བོ་དྷི་སཏྭ་ཨཱཪྻ་ག་ཎ་བ་རེ་བྷྱཿ། ན་མཿ་ཨཱཪྻ་ཨ་མི་ཏཱ་བྷཱ་ཡ་ཏ་ཐཱ་ག་ཏཱ་ཡ་ཨརྷ་ཏེ་སམྱཀསཾ་བུདྡྷཱ་ཡ། ན་མོ་རཏྣ་ཏྲ་ཡཱ་ཡ། ན་མཿཨཱཪྻཱ་<line/>
</page>
<page index="276" id="334B">པ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱསྟྭཱ་ཡ། མ་ཧཱ་ཀཱ་རུ་ཎི་ཀཱ་ཡ། མ་ཧཱ་རྀ་ཥྀ་ཨཱ་ཪྻ་གཎ་པ་རེ་བྷྱཱཿ་ན་མ་སྐྲྀ་ཏྭཱ་ཨཱཪྻ་བ་ལོ་ཀི་ཏེ་ཤྭ་ར་མུ་ཁོངྒཱི་རཎྞཾ། ཨ་མོ་གྷ་རཱ་ཛན་ནཱ་མ་ཧྲྀ་ད་ཡན། ཏ་ཐཱ་<line/>
ག་ཏཱ་སཾ་མུ་ཁཾ་བྷ་ཥི་ཏི་མ་ཧཱ་<span class="conversion-problem" title="124: Cannot convert ACIP {TAV'Am} because {V}, wa-zur, appears without being subscribed to a consonant.">TAV'Am</span>་པ་རཾ་དྷྱེ། ཨ་ཧི་མི་དཱ་ནཱི་མཱ་བརྟྟི་ཡ་ཥྱ་མི་སིདྡྷྱཾ་ཏུ་མེ་མནྟྲ་པ་དཱཿསརྦ་ཀཱཪྻ་ཎི། སརྦྦ་བྷ་ཡེ་བྷྱོ་མ་མ་སརྦྦ་སཏྭཱ་ནཱ་ཉྩ་རཀཥ་བྷ་ཝ་ཏུ། ཏདྱ་ཐཱ། ཨོཾ་ཙ་ར་ཙ་ར། ཙི་རི་ཙི་<line/>
རི། ཙུ་རུ་ཙུ་རུ། མ་ཧཱ་ཀཱ་རུ་ཎི་ཀ། བི་རི་བི་རི། པི་རི་པི་རི། ཙི་རི་ཙི་རི། པ་ར་མ་ཧཱ་ཀཱ་རུ་ཎི་ཀཱ། སི་རི་སི་རི། པི་སྲི་པི་རི། ཙི་རི་ཙི་རི། མ་ཧཱ་པདྨ་ཧ་སྟེ། ཀ་ལ་ཀ་ལ། ཀི་ལ་ཀི་ལ། ཀུ་ལུ་ཀུ་ལུ། མཧཱ་<line/>
ཤུདྡྷ་ས་ཏྭ། ཨེ་ཧྱེ་ཧི། བུདྡྷ་བུདྡྷ། དྷཱ་པ་དྷཱ་པ། ཀ་ཎ་ཀ་ཎ། ཀི་ཎི་ཀི་ཎི། ཀུ་ཎུ་ཀུ་ཎུ། པ་ར་མ་ཤུདྡྷ་སཏྭ། ཀ་ར་ཀ་ར། ཀི་རི་ཀི་རི། ཀུ་རུ་ཀུ་རུ། མ་ཧཱ་སྠ་མ་པྲཱཔྟ། ཙ་ལ་ཙ་ལ། སཉྩ་ལ་ཉྩ་ལ།<line/>
བི་ཙ་ལ་བི་ཙ་ལ། ཨེ་ཊ་ཊ་ཨེ་ཊ་ཊ། བྷ་ར་བྷ་ར། བྷི་རི་བྷི་རི། བྷུ་རུ་བྷུ་རུ། ཨེ་ཧྱེ་ཧི། མཧཱ་ཀཱ་རུ་ཎི་ཀ། མ་ཧཱ་པ་ཤུ་པ་ཏི་བེ་ཥ་དྷ་ར། དྷ་ར་དྷ་ར། ས་ར་ས་ར། ཙ་ར་ཙ་ར། ཧ་ར་ཧ་ར། ཧ་ཧཱ་ཧ་ཧཱ།<line/>
ཧི་ཧཱི་ཧི་ཧཱི། ཧུ་ཧཱུ་ཧུ་ཧཱུ། ཨོཾ་ཀཱ་ར་མ་ཧཱ་པྲ་ཧྨ་བེ་ཥ་དྷ་ར། དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཏ་ར་ཏ་ར། ས་ར་ས་ར། བ་ར་བ་ར། ཙ་ར་ཙ་ར། བ་ར་བ་ར། བ་ར་ད། ར་ཤྨི་ཤ་ཏ་ས་ཧ་སྲ་པྲ་ཏི་<line/>
མཎྜི་ཏ་ཤཱ་རཱི་ར། ཛྭ་ལ་ཛྭ་ལ། ཏཱ་པ་ཏཱ་པ་བྷ་ག་ཝཱ་ན། སོ་མ་ཨཱ་དི་ཏྱ། ཡ་མ། བ་རུ་ཎ། ཀུ་བེ་ར། པྲ་ཧྨེནྡྲ། རི་ཥི་ག་ན། ཨ་བྷྱ་རྩི་ཏ་ཙ་ར་ཎ། སུ་རུ་སུ་རུ། ཙུ་རུ་ཙུ་རུ། པུ་རུ་པུ་རུ། མུ་རུ་མུ་རུ།<line/>
</page>
<page index="277" id="335A">༄༅། །ས་ནད་ཀུ་མཱ་རཱ། རུ་དྲ། བཱ་ས་བ། བིཥཎུ། དྷ་ན་ད། དེ་བ་རི་ཥི་ནཱ་ཡ་ཀ་མ་ཧུ་བི་བི་དྷ་བེ་ཥ་དྷ་ར། དྷ་ར་དྷ་ར། དྷི་རི་དྷི་རི། དྷུ་རུ་དྷུ་རུ། ཏ་ར་ཏ་ར། ཐ་ར་ཐ་ར།<line/>
གྷ་ར་གྷ་ར། ཡ་ར་ཡ་ར། ལ་ར་ལ་ར། ཧ་ར་ཧ་ར། མ་ར་མ་ར། བ་ར་བ་ར། བ་ར་བ་ར། བ་ར་དཱ་ཡ་ཀ་ས་མནྟ་ཨ་བ་ལོ་ཀི་ཏེ། ལི་ཀེ་ཤྭ་ར། མ་ཧེ་ཤྭ་ར། མུ་ཧུ་མུ་ཧུ། མུ་རུ་མུ་རུ། མུ་<line/>
ཡ་མུ་ཡ། མུཉྩ་མུཉྩ། བྷ་ག་ཝཱ་ན། ཨཱཪྻ་ཨ་བ་ལོ་ཀི་ཏེ་ཤྭ་ར། རཀཥ་རཀཥ་མཾ་སརྦྦ་སཏྭ་ཤྩ། སརྦྦ་བྷ་ཡེ་བྷྱཿ། སརྦྦོ་པ་སརྒྷ་བྷྱཿ། སརྦྦ་གྲ་ཧེ་བྷྱཿ། སརྦྦ་ཛྭ་རེ་བྷྱཿ། ཨེ་ཝཾ་བ་དྷ།<line/>
བནྡྷ་ན། ཏཱཌ་ན། ཏ་རྫ་ན། རཱ་ཛ་ཙཽ་ར་ཏ་སྐ་ར། ཨ་གནི། ཨུ་ད་ཀ། བིཥ་ཤསྟ། པ་རི་མོ་ཙ་ཀ། ཀ་ཎ་ཀ་ཎ། ཀི་ཎི་ཀི་ཎི། ཀུ་ཎུ་ཀུ་ཎ<span class="conversion-problem" title="116: Found an illegal character, 'u', with ordinal (in decimal) 117.">u</span>། ཙ་ར་ཙ་ར། ཨིནྡྲི་ཡ། བ་ལ་བོ་དྷྱཾ་ག་ཙ་ཏུ་ར་ཨཱཪྻ་<line/>
ས་ད་ཏྱ་སཾ་པྲ་ཀཱ་ཤ་ཀ། ཏ་མ་ཏ་མ། ད་མ་ད་མ། ས་མ་ས་མ། ས་མ་ས་མ། མ་ཧཱ་ཏ་མོ་ན་དྷ་ཀཱ་ར། བི་དྷ་མ་ན་བི་དྷ་མ་ན། ཥ་ཊ་པ་ར་མི་ཏཱ་པ་རི་པཱུ་ར་ཀ། མི་ལི་མི་ལི། ཊ་ཊ་ཊ་ཊ། ཋ་ཋ་<line/>
ཋ་ཋ། ཊི་ཊི་ཊི་ཊི། ཊུ་ཊུ་ཊུ་ཊུ། ཨེ་ཎེ་ཡ་ཙརྨྨ་ཀྲི་པ་རི་ཀ་ར། ཨེ་ཧྱེ་ཧི་ཨཱི་ཤྭ་ར། མ་ཧེ་ཤྭ་ར་མ་ཧཱ་བྷུ་ཏ་ག་ཎ་བྷཉྫ་ཀ། ཀུ་རུ་ཀུ་རུ། པ་ར་པ་ར། ཀ་ཊ་ཀ་ཊ། མ་ཊ་མ་ཊ། བི་ཤུདྡྷ། རྦཥི་<line/>
ཡ་ནི་བཱ་སི་ན། མ་ཧཱ་ཀཱ་རུ་ཎི་ཀ་ཤྭེ་ཏ་ཡ་ཛྙེ་པ་བཱི་ཏ་རཏྣ་མུ་ཀུ་ཊ། མཱ་ལཱ་དྷ་ར། སརྦྦ་ཛྙཱ་ཤི་ར་སི་ཀྲི་ཏ་མ་ཀུ་ཊ། མ་ཧད་བྷུ་ཏ་ཀ་མ་ལཱ་ལཾ་ཀྲི་ཏ་ཀ་ར་ཏ་ལ། དྷྱ་ན་ས་མཱ་དྷི་བི་མོཀྵ་ཨ་<line/>
</page>
<page index="278" id="335B">པྲ་ཀམྦྱ༑ བ་ཧུ་སྟྭ་སནྟ་ཏི་པ་རི་པཱ་ཙ་ཀ། མ་ཧཱ་ཀཱ་རུ་ཎི་ཀ། སརྦྦ་ཀརྨྨ་སཱ་བ་ར་ཎི་བི་ཤོ་དྷ་ཀ། སརྦྦ་བྱ་དྷི་པྲ་མོ་ཙ་ཀ། སརྦྦ་ཨཱ་ཤཱ་པ་རི་པཱུ་ར་ཀ། སརྦྦ་སཏྭ་ས་མཱ་ཤྭཱ་ས་ཀ། ན་མོ་སྟུ་ཏེ་སྭཱཧཱ།<line/>
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་དོན་ཡོད་པའི་ཞགས་པའི་སྙིང་པོ་འདི་བཤད་པ་ཙམ་གྱིས་འཁོར་མང་པོ་<line/>
རི་དང་ནགས་ཚལ་དུ་བཅས་པ་འདི་རྣམ་པ་དྲུག་ཏུ་གཡོས་སོ། །འཇིག་རྟེན་དུ་སྣང་བ་ཆེན་པོ་བྱུང་བར་གྱུར་རོ། །ལྷའི་མེ་ཏོག་ཨུཏྤ་ལ་དང༌། པདྨ་དང༌། ཀུ་མུ་ད་དང༌། པུཎྜ་རཱི་ཀ་<line/>
དང༌། མནྡཱ་ར་བའི་མེ་ཏོག་གི་ཆར་ཆེན་པོས་པུས་མོ་ནུབ་པ་ཙམ་བབ་པར་གྱུར་ཏོ། །སིལ་སྙན་དང༌། ཕེག་རྡོབ་པའི་སྒྲ་དག་ཀྱང་བྱུང་བར་གྱུར་ཏོ། །མཐོ་རིས་ཀྱི་ལྷ་དག་གིས་ཀྱང་<line/>
ནམ་མཁའ་ལས་བཅོམ་ལྡན་འདས་ལ་རྒྱན་དང༌། ལྷབ་ལྷུབ་དག་གི་ཆར་ཕབ་བོ། །འཁོར་གྱི་དཀྱིལ་འཁོར་ན་གནས་པའི་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་<line/>
ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་<span class="conversion-problem" title="125: Cannot convert ACIP {ADANG} because we would be required to assume that {A} is a consonant, when it is not clear if it is a consonant or a vowel.">ADANG</span>། གཙང་མ་དེ་དག་ཐམས་ཅད་ཀྱིས་ལེགས་སོ་ཞེས་བྱ་བ་བྱིན་ཏེ། སེམས་ཅན་དག་པ་ཆེན་པོ་ལགས་སོ་<line/>
ལེགས་སོ། །ཡིད་བཞིན་གི་ནོར་བུ་ཆེན་པོ་དོན་ཡོད་པའི་ཞགས་པའི་སྙིང་པོ་མཆོག་ཏུ་རྙེད་པར་དཀའ་བ་འདི་བཤད་ཅིང༌། དངོས་གྲུབ་མཆོག་གི་ཆོ་ག་ཞིབ་མོའི་རྒྱལ་པོ་འདི་<line/>
</page>
<page index="279" id="336A">༄༅། །བཤད་པས་རིན་པོ་ཆེའི་ཆར་ཆེན་པོ་འབབ་བོ་ཞེས་ཟེར་རོ། །དེ་ནས་དེའི་ཕྱིར་དུས་གསུམ་དུ་བཟླས་བརྗོད་བྱ་ཞིང་གཙང་མས་གོས་གཙང་མ་བགོས་ནས་<line/>
དུས་གསུམ་དུ་ཁྲུས་བྱ་ཞིང་ཟས་དཀར་གསུམ་ཟ་བས། འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་དཔལ་ལྷ་མོ་བཞག་སྟེ་མཆོད་པ་བྱས་ལ་ཡུངས་ཀར་འབྲུ་<line/>
རེ་རེ་ལ་བརྒྱ་རྩ་བརྒྱད་བཟླས་ནས་དཔལ་ལྷ་མོ་ལ་བསྣུན་པ་བྱས་ན། ཚེས་བཅུ་བཞི་ནས་བཅོ་ལྔའི་བར་དུ་དཔལ་ལྷ་མོ་འོང་བར་འགྱུར་རོ། །མཚམས་མེད་པ་ལྔ་འབྱང་བར་<line/>
འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་སྐུ་སྟོན་པར་འགྱུར་རོ། །སྡིག་པ་ཐམས་ཅད་བྱང་བར་འགྱུར་རོ། །མཚམས་གཅད་པ་དང༌། ཞི་བར་བྱ་བ་ལ་ཨ་ག་<line/>
རུ་དང༌། ཙནྡན་གྱི་བདུག་སྤོས་བསྲེགས་ལ་ཐལ་བ་དང༌། ཡུངས་ཀར་དང༌། སེང་ལྡེང་གི་ཕུར་བུ་གདབ་པར་བྱའོ། །རིམས་ཐམས་ཅད་ལ་བུ་མོ་གཙང་མས་བཀལ་པའི་སྲད་<line/>
བུ་ལ་མདུད་པ་ཉི་ཤུ་རྩ་གཅིག་བོར་ལ་ལན་ཉི་ཤུ་རྩ་གཅིག་བཟླས་ཏེ་བཏགས་ན། རིམས་ཐམས་ཅད་ལས་ཐར་པར་འགྱུར་རོ། །ནད་ཐམས་ཅད་ལ་མར་དང་ཏིལ་མར་ལ་<line/>
བཟླས་ཏེ་ཟངས་ཀྱི་སྣོད་དུ་སངས་རྒྱས་ལ་ཕུལ་བའི་སྣ་མའི་མེ་ཏོག་སྙིང་པོ་དང༌། པདྨ་ཟེ་བ་དང་བཅས་པ་བཏབ་སྟེ་བཅོས་པ་འདི་ནི། གྲུབ་པ་ཡིན་ཏེ། ཟས་དང༌། སྐོམ་དང༌།<line/>
</page>
<page index="280" id="336B">བསྐུ་བ་དང༌། སྣ་ནས་གཏང་བའི་ལས་བྱ་སྟེ། ཉི་ཤུ་རྩ་གཅིག་བཟླས་པས་ནད་ཐམས་ཅད་ལས་ཐར་བར་འགྱུར་རོ། །བྱད་གཅད་ན། མར་དང་སྦྲང་རྩི་ལ་ལན་ཉི་ཤུ་རྩ་གཅིག་<line/>
བཟླས་ཏེ་ལུས་ལ་བསྐུ་ཞིང་ཚིགས་མས་དྲིལ་ལ་ལུས་ཀྱི་དྲི་མ་བྱིན་པར་བྱས་ཏེ་གོང་བུ་ལས་གཟུགས་བརྙན་བྱས་ལ་ལན་བདུན་བཟླས་ཏེ་མཚོན་གྱིས་བཏབ་ནས་དུག་སྦྱར་<line/>
མ་དང༌། བྱད་དང༌། གསང་སྔགས་ཐམས་ཅད་བཅད་པར་འགྱུར་ཞིང་ནད་ཐམས་ཅད་ལས་ཐར་བར་འགྱུར་རོ། །བྱད་ཆེན་མོ་འཇིག་པར་འགྱུར་རོ། །སྲུང་བའི་སྐུད་པ་ལ་ལན་ཉི་<line/>
ཤུ་རྩ་གཅིག་བཟླས་ཏེ་དེ་བཞིན་དུ་མདུད་པ་པོར་བ་བྱས་ན། སྲུང་བ་ཆེན་པོ་བྱས་པར་འགྱུར་རོ། །འཇིགས་པ་དང༌། སྐྲག་པ་དང༌། དངང་པ་ཐམས་ཅད་དང༌། འབྱུང་པོའི་འཇིགས་<line/>
པ་ཐམས་ཅད་ཀྱིས་མི་ཚུགས་སོ། །ལྟོ་ན་བ་ལ་ཚྭ་ཆུ་འཇམ་ཙམ་ལ་ལན་བདུན་བཟླས་ཏེ་བྱིན་ན། ལྟོ་བའི་ནད་འཇིག་པར་འགྱུར་རོ། །དུག་གསད་ན། ཆུ་ལ་ལན་བདུན་བཟླས་ཏེ་<line/>
བྱིན་ན་དུག་ཐམས་ཅད་འཇིག་པར་འགྱུར་ཞིང་མི་གདུག་པར་འགྱུར་རོ། །མིག་ན་བ་ལ་སྲད་བུ་དཀར་པོ་རྣ་བ་ལ་བཏགས་ན། མི་ནད་ཐམས་ཅད་འཇིག་པར་འགྱུར་རོ། །སྡང་བའི་<line/>
དུག་མི་བཟད་པ་ལ་འཇིམ་པ་ལ་བཟླས་ཏེ་བྱུག་པ་བྱས་ན། དུག་མེད་པར་འགྱུར་རོ། །སོ་ན་བ་ལ་ཀ་ར་བཱི་རའི་སོ་ཤིང་ངམ། སྣ་མའི་སོ་ཤིང་ངམ། ཤིང་བ་གུའི་སོ་ཤིང་ལ་བཟླས་ཏེ་<line/>
</page>
<page index="281" id="337A">༄༅། །ཟོས་ན་སོ་ནད་ཞི་བར་འགྱུར་རོ། །མཚམས་བཅད་པ་ཐམས་ཅད་ནི། ཚོན་སྣ་ལྔའི་སྲད་བུ་བྱས་ལ་ལན་ཉི་ཤུ་རྩ་གཅིག་བཟླས་ཏེ་སེང་ལྡེང་གི་ཕུར་བུ་བཞི་<line/>
ལ་བཏགས་ཏེ་ཕྱོགས་བཞིར་བཙུགས་ན། མཚམས་ཆེན་པོ་བཅད་པར་འགྱུར་རོ། །གདོན་ཐམས་ཅད་ལ་ཚོན་སྣ་ལྔའི་སྲད་བུ་ལ་ལན་ཉི་ཤུ་རྩ་གཅིག་བཟླས་ན། གདོན་ཐམས་<line/>
ཅད་ལས་ཐར་པར་འགྱུར་རོ། །སྲོག་ཆགས་ཀཱི་ཊ་དང༌། ལྷོག་པ་དང༌། མགུལ་པ་འགགས་པ་ལ་སྦྲང་རྩི་དང་པི་པི་ལིང་ལྡན་པར་བྱས་ཏེ་བྱུག་གོ། མགུལ་འགགས་པ་ལ་བླྔག་པ་<line/>
བྱས་ན༑ མགུལ་འགགས་པ་ཐམས་ཅད་ལས་ཐར་པར་འགྱུར་རོ། །མིག་ནད་ལ་སྤོས་ཆུ་དང༌། ཤིང་པ་ལ་ཤའི་ཆུ་དང༌། པ་ལ་ཤའི་མེ་ཏོག་གིས་བཀྲུ་བར་བྱ་བའམ། ཤིང་<line/>
མངར་གྱི་ཆུ་ལ་ལན་བདུན་བཟླས་ཏེ་བཀྲུས་ན། མིག་ནད་ཐམས་ཅད་ལས་ཐར་པར་འགྱུར་རོ། །རྣ་བ་ན་བ་ལ་ཏིལ་མར་དང་ཤུ་ཏི་ཟངས་ཀྱི་སྣོད་དུ་བཙོས་པས་རྣ་བ་བཀང་ན། རྣ་<line/>
ནད་ལས་ཐར་པར་འགྱུར་རོ། །འཐབ་པ་དང༌། རྩོད་པ་དང༌། ཁྲག་ཁྲུག་དང༌། མི་སྙན་པ་ཐམས་ཅད་ལ་ཆུ་ལ་ལན་བདུན་བཟླས་ཏེ་གདོང་བཀྲུ་བ་བྱས་ན། ཐམས་ཅད་ལས་རྒྱལ་<line/>
བར་འགྱུར་རོ། །དཔུང་དང༌། སྟོབས་དང༌། ཡུལ་དང༌། ཡུལ་འཁོར་དང༌། ཕྱིར་རྒོལ་བ་དང༌། མི་མཛའ་བ་ཐམས་ཅད་དང༌། གཡུལ་ངོ་ཐམས་ཅད་དུ་བ་ལང་གི་ལྕི་བས་དཀྱིལ་<line/>
</page>
<page index="282" id="337B">འཁོར་བྱས་ལ་བུམ་པ་གང་བ་བཞི་བཞག་སྟེ་གཙང་མས་གོས་གཙང་མ་བགོས་ལ་ཨ་ག་རུའི་བདུག་པ་དབུལ་བར་བྱ་ཞིང༌། འཕགས་པ་སྤྱན་རས་གཟིགས་དབང་ཕྱུག་ལ་<line/>
མཆོད་པ་བྱས་ནས་དོན་ཡོད་པའི་ཞགས་པའི་སྙིང་པོའི་མདོ་འདི་མཆོད་དེ་བཀླགས་པ་བྱས་ན། ཞི་བ་ཆེན་པོར་འགྱུར་ཏེ། ཐམས་ཅད་བྱམས་པའི་སེམས་དང༌། བྱམས་པའི་ཡིད་<line/>
དུ་འགྱུར་ཞིང་ཐམས་ཅད་དུ་རྒྱལ་བ་ཐོབ་པར་འགྱུར་རོ། །ཞི་བ་ཆེན་པོར་འགྱུར་རོ། །ཆུ་དེས་བདག་ཉིད་ལ་ཀུན་ཏུ་གཏོར་ཏེ་ཙནྡན་ལ་ལན་ཉི་ཤུ་རྩ་གཅིག་བཟླས་ཏེ་སྙིང་གར་ཐིག་<line/>
ལེ་བྱས་ཏེ་རྟག་ཏུ་དྲན་པར་བྱས་ན། མཚམས་མེད་པ་ཐམས་ཅད་ཟད་པར་འགྱུར་རོ། །ཁྱིམ་ཐམས་ཅད་སྲུང་ན། པདྨ་དང༌། ན་གུ་ལི་དང༌། ཤིང་ཨརྒའི་མེ་ཏོག་མར་དང་བསྲེས་པ་ལས་<line/>
སྦྱིན་སྲེག་བྱས་ན། ཁྱིམ་སྲུང་བ་ཆེན་པོ་བྱས་པར་འགྱུར་རོ། །འབྱུང་པོའི་གདོན་ཐམས་ཅད་ལས་སྲུང་བ་བྱས་པར་འགྱུར་རོ། །ཡང་ལས་ཐམས་ཅད་ལ་ནོར་བུ་སྒྲུབ་པའི་རྫས་འདི་<line/>
དག་བསགས་ལ་ཆ་མཉམ་པར་བྱས་ཏེ་གཙང་མས་གོས་གཙང་མ་བགོས་ལ་སྙིང་པོ་བརྒྱ་རྩ་བརྒྱད་བཟླས་པས་ལས་ཐམས་ཅད་བྱའོ། །ཛ་ཡ་དང༌། བི་ཛ་ཡ་དང༌། མཱ་གུ་ལི་དང༌། གནྡྷ་<line/>
ནཱ་དང༌། བ་རུ་ཎི་དང༌། ཨིནྡྲ་བ་རུ་ཎི་དང༌། གནྡྷ་པྲི་ཡཾ་ཀུ་དང༌། ཏ་ག་ར་དང༌། ཙ་ཀྲ་དང༌། མ་ཧཱ་ཙ་ཀྲ་དང༌། སོ་མ་རཱ་ཛི་དང༌། སུ་མན་ད་རྣམས་ཕྱེ་མ་ཞིབ་མོར་བྱས་ཏེ་ཆར་པའི་ཆུས་<line/>
</page>
<page index="283" id="338A">༄༅། །སྦྲུས་ལ་ཙནྡན་དང༌། གུར་གུམ་སྦྱར་བའི་ཆུས་བརླན་ཏེ་བརྒྱ་རྩ་བརྒྱད་བཟླས་ལ་འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་<line/>
ནོར་བུར་བྱས་ཏེ་ཡང་ལན་ཉི་ཤུ་རྩ་གཅིག་བཟླས་ནས་ཨ་ག་རུའི་བདུག་པས་བདུགས་ལ་དེ་ཉིད་བཅོམ་ལྡན་འདས་ཀྱི་ཞབས་དྲུང་དུ་བཞག་སྟེ་རས་ཀྱིས་གཡོགས་ལ་<line/>
གྲིབ་མར་བསྐམས་ཏེ་བླངས་ལ། ཡང་དོན་ཡོད་པའི་ཞགས་པའི་སྙིང་པོ་ལན་བདུན་བཟླ་བར་བྱ་ཞིང༌། ཁྲོ་བོའི་རྒྱལ་པོ་ལན་གསུམ་བཟླས་བརྗོད་བྱས་ཏེ་མགོ་བློས་<line/>
བཟུང་ན། རྒྱལ་པོ་བཙུན་མོའི་འཁོར་དང་བཅས་པས་མཆོད་པར་འགྱུར་ཞིང་ཐམས་ཅད་དབང་དུ་འགྱུར་རོ། །རིགས་བཞིའི་འཇིག་རྟེན་ཐམས་ཅད་དབང་དུ་འགྱུར་རོ། །བླ་<line/>
མ་གཅིག་པུར་འགྱུར་རོ། །ལྷ་ཐམས་ཅད་ཀྱང་གཟི་བྱིན་འཇུག་པར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་ཀྱང་རྟག་ཏུ་གཟིགས་པར་འགྱུར་རོ། །ཚངས་པ་<line/>
དང་ཁྱབ་འཇུག་དབང་ཕྱུག་ཆེན་པོ་ཡང་རྟག་ཏུ་ཕྱི་བཞིན་འབྲང་བར་འགྱུར་ཞིང་དུས་ཐམས་ཅད་དུ་མཆོག་སྦྱིན་པར་འགྱུར་རོ། །ཕྱིར་རྒོལ་བ་དང་མི་མཛའ་བ་ཐམས་ཅད་ཀྱང་<line/>
རྟག་ཏུ་མཐུན་པར་བྱེད་ཅིང་དབང་དུ་འགྱུར་རོ། །བྱད་མི་བཟད་པ་དང༌། དུག་སྦྱར་མ་དང༌། ཕྱེ་མའི་དུག་དང༌། གསང་སྔགས་དང༌། གཡེང་བྱེད་ཀྱིས་མི་ཚུགས་ཤིང་ཐམས་ཅད་<line/>
</page>
<page index="284" id="338B">འཇིགས་པར་འགྱུར་རོ། །རྟག་ཏུ་དཔལ་དང༌། གཟི་བྱིན་དང༌། བསོད་ནམས་དང༌། བཀྲ་ཤིས་དང༌། དགེ་བའི་ཚོགས་དང་ལྡན་པར་འགྱུར་རོ། །དེ་བཞིན་གཤེགས་པ་ཐམས་<line/>
ཅད་དེ་ལ་གཟིགས་པར་འགྱུར་རོ། །རྟག་ཏུ་སྟོན་པ་བཞེད་པར་འགྱུར། ཐམས་ཅད་དུ་དུས་ཐམས་ཅད་ན་རྒྱལ་བ་ཐོབ་པར་འགྱུར་རོ། །སྐལ་པ་བཟང་པོ་ཐོགས་པ་མེད་པ་ཡང་འཕེལ་<line/>
བར་འགྱུར་རོ། །དབུང་པ་ལ་བཏགས་ན། གླང་པོ་ཆེ་ཆེན་པོའི་སྟོབས་དང་ལྡན་པར་འགྱུར་རོ། །འགྱེད་པ་དང༌། དམག་ཐམས་ཅད་ལས་རྒྱལ་བ་ཆེན་པོར་འགྱུར་རོ། །སྟོབས་དང༌། བརྩོན་<line/>
འགྲུས་དང༌། ཕ་རོལ་གནོན་པ་ཆེན་པོར་འགྱུར་རོ། །རིག་སྔགས་འཆང་གི་ཆོ་ག་ཞིབ་མོ་ཆེན་པོ་གྲུབ་པར་འགྱུར་རོ། །གནོད་སྦྱིན་དང༌། སྲིན་པོ་དང༌། འབྱུང་པོ་དང༌། ཤ་ཟའི་<line/>
གདོན་དང༌། བརྗེད་བྱེད་ཀྱི་མི་ཚུགས་པར་འགྱུར་རོ། །ནམ་ཡང་དེ་ལ་རྨི་ལམ་ངན་པ་དང༌། ལྟས་ངན་པ་འབྱུང་བར་མི་འགྱུར་རོ། །བྱིས་པ་རྣམས་ལ་མགུལ་དུ་བཏགས་ན། གདོན་<line/>
ཐམས་ཅད་དང༌། རིམས་ནད་ཐམས་ཅད་དང༌། ནད་ཐམས་ཅད་དང༌། བཅོས་པ་འཕྲོག་པ་ཐམས་ཅད་ཀྱིས་མི་ཚུགས་སོ། །ནག་པོ་ཆེན་པོ་མ་མོའི་ཚོགས་ཀྱི་འཁོར་དང་བཅས་པ་<line/>
རྟག་ཏུ་རྒྱུན་མི་འཆད་པར་ཕྱི་བཞིན་འབྲང་ཞིང༌། སྲུང་བ་དང༌། བསྐྱབ་པ་དང༌། སྦ་བ་བྱེད་པར་འགྱུར། ཡུན་རིང་དུ་འཚོ་བར་འགྱུར། ཚེ་རིང་བར་འགྱུར་རོ། །བུད་མེད་རྣམས་ལ་<line/>
</page>
<page index="285" id="339A">༄༅། །སྐ་རགས་གསར་པ་བཏགས་ཏེ་ཁྲུས་བྱས་ནས་གོས་གཙང་མ་གསར་པ་བགོས་ཏེ་འཕགས་པ་སྤྱན་རས་གཟིགས་དབང་ཕྱུག་ལ་མཆོད་པ་བྱས་ན། སྐལ་པ་<line/>
བཟང་པོ་མཆོག་དང་ལྡན་པར་བྱེད་ཅིང་བཀྲ་མི་ཤིས་པ་རབ་ཏུ་ཞི་བར་བྱེད། ཁྱིམ་ཐབ་དང་རྟག་ཏུ་རྗེས་སུ་མཐུན་པར་འགྱུར། ཁྱེའུ་དང་བུ་མོ་ཡོད་པར་འགྱུར། ཤེས་རབ་<line/>
མཆོག་ཏུ་འགྱུར། ཐམས་ཅད་དགའ་བས་ལྟ་བར་འགྱུར། དེ་ལ་བུད་མེད་ཀྱི་སྐྱོན་ཡང་འབྱུང་བར་མི་འགྱུར། ཕྱི་མ་ལ་དེ་ལྟ་བུའི་བུད་མེད་ཀྱི་ལུས་མི་ཐོབ་པར་ཤེས་པར་<line/>
བྱ་སྟེ༑ ཤི་ནས་བདེ་བ་ཅན་གྱི་འཇིག་རྟེན་གྱི་ཁམས་སུ་སྐྱེ་བར་འགྱུར་རོ། །ནོར་བུ་འདི་བཏགས་ན། ཐམས་ཅད་དུ་སྲུང་བ་བྱས་པར་འགྱུར་ཞིང༌། དུག་དང༌། མཚོན་དང༌།<line/>
མེས་མི་ཚུགས་སོ། །དུག་བྱས་པ་ཡང་སྐྱེ་བར་མི་འགྱུར་རོ། །ནོར་བུ་འདི་བཏགས་པས་དུག་མེད་པར་འགྱུར་ཞིང་མྱུར་དུ་ཞི་བར་འགྱུར་རོ། །ཚོར་བ་སྐྱེ་བར་མི་འགྱུར་ཞིང་<line/>
བདེ་བར་ཞི་བར་འགྱུར་རོ། །རླུང་དང་སྤྲིན་དང་སེར་བ་གནོན་ན། ཆུ་ལ་ལན་བདུན་བཟླས་ཏེ་ནམ་མཁའ་ལ་གཏོར་ན་རླུང་དང༌། སྤྲིན་དང༌། སེར་པ་ཐམས་ཅད་མནན་པར་<line/>
འགྱུར་རོ། །བཟློག་པར་བྱ་ན། བལ་པོ་སེའུའི་ལྕུག་མས་བཟློག་པར་བྱའོ། །དྲན་པ་བསྐྱེད་ན། འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་མི་སྨྲ་བར་དོན་<line/>
</page>
<page index="286" id="339B">ཡོད་པའི་ཞགས་པའི་སྙིང་པོ་ལན་བདུན་བཟླས་ཏེ་ནོར་བུ་ཆུ་དྲོན་ལས་བཏང་བ་བྱས་ན། འདི་བཀླགས་པ་ཙམ་གྱིས་ཚིགས་སུ་བཅད་པ་སྟོང་འཛིན་པར་འགྱུར་ཞིང་ཐོས་པ་<line/>
མང་པོ་རྒྱ་མཚོ་བསགས་པར་འགྱུར་རོ། །རྒྱལ་སྲིད་དང༌། ཡུལ་འཁོར་དང༌། བཙུན་མོ་འཁོར་དང་བཅས་པ་དབང་དུ་བྱར་འདོད་ན། ལུས་བསྐུ་བ་བྱས་ན་གང་དུ་ཞུགས་པ་དེ་ཐམས་<line/>
ཅད་དབང་དུ་འགྱུར་རོ། །པུས་མོ་གཉིས་ལ་བྱུགས་ན། ཆུ་ཀླུང་ཆེན་པོ་པུས་མོ་ནུབ་ཙམ་གྱིས་ཕ་རོལ་ཏུ་རྒོལ་བར་འགྱུར་རོ། །རྒྱལ་མཚན་གྱི་རྩེ་མོ་ལ་བཏགས་ཏེ་དམག་གམ།<line/>
གཡུལ་ངོའམ། ཚོགས་པའི་ནང་ངམ། རི་ཁྲོད་དང༌། ཚད་ཚིང་དང༌། རི་སུལ་དང༌། དགོན་པར་ཕྱིན་པ་ན་སྒྲེང་བ་བྱས་ན། བདེ་བ་དང༌། བདེ་ལེགས་སུ་རྒལ་བར་འགྱུར་ཞིང༌། ཆོམ་པོ་<line/>
དང༌། གཡོན་ཅན་དང༌། རྐུན་པོ་དང༌། གཅན་གཟན་གཏུམ་པོའི་འཇིགས་པས་མི་ཚུགས་པར་འགྱུར་ཞིང་བལྟར་མེད་པར་འགྱུར་རོ། །བཙོན་ར་ཐམས་ཅད་དུ་སོང་བ་ན་བྱུག་པ་བྱས་<line/>
ན༑ ཤིང་སྒྲོག་དང༌། ཁོང་སྐྲིལ་དང༌། ལྕགས་སྒྲོག་གིས་བཅིང་པ་ཐམས་ཅད་ཆག་གྲུགས་སུ་འགྱུར་རོ། །བདག་ཉིད་ལ་བསྐུས་ན། མཚོན་ཆ་མི་སྣང་བར་འགྱུར་རོ། །མིག་གཉིས་<line/>
ལ་བསྐུས་ན། གཉིད་ལོག་པའི་ཚེ་རྨི་ལམ་ཆེན་པོ་རྨི་བར་འགྱུར་ཞིང་ཇི་ལྟར་བསམ་ཞིང་སྨོན་པ་སྣང་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་སྐུ་སྟོན་པར་མཛད་<line/>
</page>
<page index="287" id="340A">༄༅། །ཅིང་ཐམས་ཅད་བཀའ་སྩོལ་བར་འགྱུར་རོ། །དེ་ལ་མིག་ནད་ཐམས་ཅད་ཀྱིས་མི་ཚུགས་སོ། །ཁའི་ནང་དུ་བཞག་ན། གང་བསླངས་པ་སྦྱིན་པར་<line/>
བྱེད་ཅིང་དབང་དུ་འགྱུར་རོ། །གདོན་གྱིས་ཟིན་པ་ལ་དཔྲལ་བར་བྱུག་པ་བྱས་ན། བྱུགས་པ་ཙམ་གྱིས་འབབ་པར་འགྱུར་ཏེ། ཐམས་ཅད་སྨྲ་བར་འགྱུར་རོ། །ལག་མཐིལ་དུ་<line/>
བསྐུས་ནས་གླང་པོ་ཆེ་ལ་རེག་ན་དབང་དུ་འགྱུར་ཞིང་གར་བཏང་བ་དེར་འགྲོ་བར་འགྱུར་རོ། །དཔྲལ་བའི་དབུས་སུ་ཐིག་ལེ་བྱས་ན། འཇིག་རྟེན་ཐམས་ཅད་ཀྱིས་ཆེར་མཆོད་པར་<line/>
འགྱུར་རོ། །མིད་པ་ལ་བྱུགས་ན། མགྲིན་སྔོན་བཞིན་དུ་བྲམ་ཟེ་ཐམས་ཅད་དབང་དུ་འགྱུར་ཞིང་བགྱི་བ་ཅི་མཆིས་ཞེས་བྲན་བཞིན་དུ་འགྱུར་རོ། །འོ་མ་དང་སྦྱར་ཏེ་མིག་ལ་<line/>
བསྐུས་ན། མཚན་མོ་ཡང་ཉིན་མོ་བཞིན་དུ་སྣང་བར་འགྱུར་རོ། །གནོད་སྦྱིན་དང་སྲིན་པོའི་གནས་ཐམས་ཅད་ཀྱི་སྒོ་ཕྱེ་བར་འགྱུར་ཞིང་གཏེར་ཐམས་ཅད་འབྱུང་བར་འགྱུར་<line/>
རོ༑ ༑ཐམས་ཅད་བྲན་བཞིན་བྱེད་པར་འགྱུར་རོ། །ཀླུའི་གནས་ཀྱི་མཚོར་པོར་ན་ཀླུ་ཆེན་པོས་ཆར་གྱི་རྒྱུན་གཏོང་བར་འགྱུར་རོ། །ཆར་ཧ་ཅང་ཆེ་བའི་ཚེ་ཆུ་དང་བསྲེས་ཏེ་ནམ་མཁའ་<line/>
ལ་གཏོར་ན་ཞི་བར་འགྱུར་རོ། །སྤྲིན་ལ་བལྟས་ཏེ་སར་བའི་རྒྱུན་ལ་གཏོར་ན། སེར་བ་འབབ་པར་མི་འགྱུར་རོ། །ལག་པ་ལ་བཏགས་ན། གང་ལ་རེག་པ་དེ་ཟད་མི་ཤེས་པར་<line/>
</page>
<page index="288" id="340B">འགྱུར་རོ། །རྐང་པའི་རྗེ་ངར་ལ་བཏགས་ཏེ་མེའི་ནང་དུ་ཞུགས་ན། མེས་མི་ཚུགས་ཤིང་ཙནྡན་བཞིན་དུ་བསིལ་བར་འགྱུར་རོ། རལ་གྲི་ལ་བྱུགས་ཏེ་གཡུལ་ངོར་སོང་ན། ལུས་ཐམས་<line/>
ཅད་གཅིག་ཏུ་འབར་བར་གྱུར་ནས་ཕ་རོལ་གྱི་དཔུང་ཐམས་ཅད་འབྱེར་བར་འགྱུར་ཞིང་ཐམས་ཅད་དུ་རྒྱལ་བར་འགྱུར་རོ། །ནད་ཆེན་པོས་ཐེབས་པའི་ནད་པ་ཚབས་པོ་ཆེ་ལ་ཕྱེ་མ་བྱིན་<line/>
ན༑ ནད་ཚབས་ཆེན་པོ་ལས་ཐར་པར་འགྱུར་རོ། །ཚད་པ་དང་ཕོ་བ་ན་བ་ལ་ཆུ་དྲོན་ལས་བཏང་ན། མོད་ལ་ཡོངས་སུ་ཐར་པར་འགྱུར་རོ། །རྩིབ་ལོགས་ན་བ་ལ་དར་བ་ལས་བཏང་ན་<line/>
ཞི་བར་འགྱུར་རོ། །ནད་ཐམས་ཅད་ལ་ནི། ཞུན་མར་དང༌། ཏིལ་མར་ལས་སྦྱར་ཏེ་སྐུ་མཉེ་དང༌། བཟའ་བ་དང༌། བཏུང་བའི་ནད་དང༌། སྣར་བླུགས་པ་དང༌། བྱུག་པ་བྱས་ན། ནད་<line/>
ཐམས་ཅད་འཇིག་པར་འགྱུར་ཞིང་ནམ་ཡང་འབྱུང་བར་མི་འགྱུར་རོ། །ཕུག་གི་སྒོར་ཁོར་ཡུག་ཏུ་བྱུགས་ལ་སྙིང་པོ་ལན་བདུན་བཟླས་ཏེ་དོན་ཡོད་པའི་ཞགས་པའི་ཕྱག་རྒྱ་བྱས་ལ།<line/>
ཁྲོ་བོའི་རྒྱལ་པོ་གསང་སྔགས་ལན་གཅིག་བཟླས་བརྗོད་བྱས་ནས་ཞུགས་ན། ཕུག་གི་སྒོ་ཆག་སྟེ་རང་གི་ཁྱིམ་དུ་འགྱུར་ཞིང་སྡང་བ་ཐམས་ཅད་ཟློག་པར་འགྱུར་རོ། །བགེགས་དང་ལོག་<line/>
འདྲེན་ཐམས་ཅད་མི་སྣང་བར་འགྱུར་རོ། །ཁར་བཅུག་སྟེ་མི་སྨྲ་བར་སྙིང་པོའི་མདོ་བརྗོད་པར་བྱས་ན། ལན་བརྒྱ་ཕྲག་སྟོང་བཟླས་པར་འགྱུར་རོ། །དེ་བཞིན་གཤེགས་པ་ཐམས་ཅད་<line/>
</page>
<page index="289" id="341A">༄༅། །ཀྱི་དགེ་བའི་རྩ་བ་དང་ལྡན་པར་འགྱུར་རོ། །ཤིང་རྟའི་སྲོག་ཤིང་ལ་བྱུགས་ན། གཡུལ་ངོ་ཐམས་ཅད་དུ་རྒྱལ་བ་ཐོབ་པར་འགྱུར་རོ། །ཟོང་ལ་གཏོར་ན།<line/>
རིན་ཆེན་པོས་ཉོ་བར་འགྱུར་རོ། །བུ་མོའི་གདོང་བཀྲུས་ན། མགོ་ཡང་བར་འགྱུར་རོ། །སྙིང་གར་ཐིག་ལེ་བྱས་ན། ཐམས་ཅད་དུ་བལྟར་མེད་པར་འགྱུར་རོ། །ཐམས་ཅད་དུ་འདོད་པ་<line/>
ཐམས་ཅད་སྦྱིན་པ། ལས་ཐམས་ཅད་བྱེད་པ། བདག་སྲུང་བ། གཞན་སྲུང་བའི་ནོར་བུ་གང་དང་གང་ལ་སྦྱར་ཞིང་བཟླས་པས་ཐམས་ཅད་དུ་བལྟར་མེད་པར་འགྱུར་རོ། །བགེགས་<line/>
དང་ལོག་འདྲེན་རྣམས་ལ་ཏིལ་དང་ཆུ་ལ་ལན་བདུན་བཟླས་ཏེ་བྱིན་ན། བགེགས་དང་ལོག་འདྲེན་ཐམས་ཅད་ཞི་བར་འགྱུར་རོ། །བྱུར་ངན་པ་མེད་པར་བྱ་ན། རས་ལ་དཀྱིལ་འཁོར་<line/>
ཟླུམ་པོ་བྲིས་ལ་འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་མི་སྨྲ་བར་བཟླས་བརྗོད་སྟོང་རྩ་བརྒྱད་བཟླས་ལ་མཆོད་པ་རྒྱ་ཆེན་པོ་བྱས་ཏེ་གཙང་མས་གོས་གཙང་མ་<line/>
བགོས་ཏེ་ཨ་ག་རུའི་བདུག་པས་བདུག་པར་བྱ་ཞིང་སྤོས་དང་ལྡན་པའི་ཏིལ་མར་གྱི་མར་མེ་བལྟམ་པ་བྱས་ན། བཟླས་བརྗོད་བྱས་པ་ཙམ་གྱི་མོད་ལ་བྱུར་ངན་པ་ཐམས་ཅད་མེད་<line/>
པར་འགྱུར་རོ། །དབུལ་བ་ཉམས་པའི་དོན་དང༌། མ་གྲུབ་པ་དང༌། སྡིག་པ་དང༌། རྨི་ལམ་ངན་པ་དང༌། ལྟས་ངན་པ་དང༌། སྒྲིབ་པ་བསལ་ན། གསེར་རམ་དངུལ་གྱི་བུམ་པ་སྤོས་<line/>
</page>
<page index="290" id="341B">ཆུས་བཀང་བ་ལན་བརྒྱ་རྩ་བརྒྱད་བཟླས་ཏེ་བླུགས་ན། དེ་དག་ཐམས་ཅད་འཇིག་པར་འགྱུར་ཞིང་འཇིག་རྟེན་པའི་དཔལ་ཆེན་པོ་ཉམས་སུ་མྱོང་བར་འགྱུར་རོ། །གདོན་ཐམས་ཅད་<line/>
ཚར་གཅད་ན། ཏིལ་དང་འབྲས་སོ་བའི་སྦྱིན་སྲེག་གིས་སོ། །ནད་དང་གནོད་པ་ཐམས་ཅད་བསལ་ན་ཆུ་ལ་བཟླའོ། །དུས་མ་ཡིན་པར་འཆི་བ་ཞི་བར་བྱ་ན། དུས་གསུམ་དུ་ལན་གསུམ་<line/>
གསུམ་དུ་རྟག་ཏུ་བཟླས་པས་དུས་མ་ཡིན་པར་འཆི་བ་ཞི་བར་འགྱུར་རོ། །བཅིང་བ་དང་ལྕགས་སྒྲོག་དང་ཁོང་སྒྲིལ་གཞོམ་ན། ཉིན་རེ་ཞིང་བརྒྱ་རྩ་བརྒྱད་བཟླས་པས་སོ། །རྒྱལ་པོ་<line/>
དབང་དུ་བྱ་ན། ལམ་པོ་ཆེར་བརྒྱ་རྩ་བརྒྱད་བཟླས་ན། རྒྱལ་པོ་འཁོར་དང་བཅས་པ་དབང་དུ་འགྱུར་རོ། །ཆོམ་པོ་དང་རྐུན་པོ་རེངས་པར་བྱ་ན། རཱ་ཛ་ཀོ་ཤཱ་ཀའི་ས་བོན་གྱི་སྦྱིན་སྲེག་<line/>
གིས་སོ༑ ༑མེ་རངས་པར་བྱ་ན། སེང་ལྡེང་གི་ཤིང་ལ་བཟླས་ཏེ་མེར་བཅུག་ནས་བཟླས་ན་མེ་རེངས་པར་བྱེད་པར་འགྱུར་རོ། །ཆུ་རེངས་པར་བྱ་ན། ཀ་ལ་ཀའི་ས་བོན་ཆུའི་ནང་དུ་བཏབ་<line/>
ན་ཆུ་རེངས་པར་བྱས་པར་འགྱུར་རོ། །དུག་གཞོམ་ན། རྨ་བྱའི་སྒྲོས་སོ། །མཚོན་རེངས་པར་བྱ་ན། ཤིང་གནམ་ལྕགས་ཀྱིས་ཚིག་པའི་ཐལ་བ་ལ་བཟླས་ཏེ་གཏོར་ན་མཚོན་ཆ་ཐམས་<line/>
ཅད་རེངས་པར་འགྱུར་རོ། །ཏིང་ངེ་འཛིན་སྒྲུབ་ན། ཏིང་ངེ་འཛིན་གྱི་ཕྱག་རྒྱ་བཅིངས་ཏེ་བཟླས་ན་ཏིང་ངེ་འཛིན་སྟོང་ཐོབ་པར་འགྱུར་རོ། །ཕ་རོལ་ཏུ་ཕྱིན་པ་དྲུག་རྫོགས་པར་འདོད་པའི་རིག་<line/>
</page>
<page index="291" id="342A">༄༅། །སྔགས་འཆང་དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་དེས་བ་ལང་གི་ལྕི་བས་དཀྱིལ་འཁོར་གྲུ་བཞི་པ་ཆ་ཤིན་ཏུ་མཛེས་<line/>
པ་བྱས་ཏེ་ཙནྡན་གྱིས་མཆོད་པར་བྱ་ཞིང་གུར་གུམ་དང༌། གླ་རྩི་དང༌། ག་པུར་གྱིས་མཆོད་ནས་མེ་ཏོག་སྣ་ཚོགས་བཀྲམ་སྟེ་འཕགས་པ་སྤྱན་རས་གཟིགས་དབང་ཕྱུག་མངོན་<line/>
དུ་ཕྱོགས་པར་བཞག་ནས་བུམ་པ་སྤོས་ཆུས་བཀང་བ་བཞི་བཞག་ལ་མཆོད་ཡོན་གྱི་སྣོད་བཞི་དང༌། པོག་ཕོར་བཞི་སྤོས་ཆུའི་བུམ་པའི་དབུས་སུ་གཞག་པར་བྱ་ཞིང༌། ཨ་ག་<line/>
རུའི་བདུག་པ་དབུལ་བར་བྱའོ། །བུམ་པའི་སྟེང་དུ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པ་གཞག་པར་བྱ། རྒྱན་ཐམས་ཅད་ཀྱིས་བརྒྱན་པར་བྱ་ཞིང་སྤོས་ཀྱི་མར་མེ་<line/>
བཞི་བལྟམ་པར་བྱ། མཆོད་པ་རྒྱ་ཆེན་པོ་བྱ། བ་དན་གྱིས་བརྒྱན་པར་བྱ་ཞིང་དཀྱིལ་འཁོར་བྱས་ལ་དཀྱིལ་འཁོར་གྱི་དབུས་སུ་སྐྱིལ་མོ་ཀྲུང་དུ་འདུག་སྟེ་བཟླས་བརྗོད་སྟོང་རྩ་<line/>
བརྒྱད་བྱ། ཁྲོ་བོའི་རྒྱལ་པོ་ལན་བརྒྱ་རྩ་བརྒྱད་བཟླས་བརྗོད་བྱས་ན། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་ཞིང༌། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྐུ་<line/>
སྟོན་པར་འགྱུར་རོ། །དགེ་བའི་རྩ་བའི་ཚོགས་ཐམས་ཅད་ཡོངས་སུ་རྫོགས་པར་འགྱུར་རོ། །སེམས་ཅན་བརྒྱ་སྟོང་མང་པོ་གདུལ་ན། རིའི་རྩེ་མོར་སྟོང་རྩ་བརྒྱད་བཟླས་པས་<line/>
</page>
<page index="292" id="342B">སོ༑ ༑སྡང་བ་ཐམས་ཅད་གཞོམ་པར་འདོད་པས་རྡོ་རྗེའམ། མདུང་རྩེ་གསུམ་ལ་ལན་སྟོང་རྩ་བརྒྱད་བཟླས་ཏེ་དོན་ཡོད་པའི་ཞགས་པའི་ཕྱག་རྒྱས་ཚམ་ངམ་བྱ་ཞིང་ཁྲོ་བོའི་རྒྱལ་པོའི་<line/>
བསྡིགས་པའི་ཕྱག་རྒྱ་བཅིངས་ཏེ་ཁྲོས་པས་ལན་བརྒྱ་རྩ་བརྒྱད་བཟླས་ནས་གསོར་ཏེ་ནམ་མཁའ་ལ་འཕངས་ན། བདུད་ལ་སོགས་པ་སྡང་བ་ཐམས་ཅད་བཅོམ་པར་འགྱུར་རོ། །<line/>
ལས་ཐམས་ཅད་གྲུབ་པ་དང༌། གསང་སྔགས་ཐམས་ཅད་འགྲུབ་པ་དང༌། བསམ་པ་ཐམས་ཅད་འགྲུབ་ཅིང་ཡོངས་སུ་རྫོགས་པར་འདོད་པས་དོན་ཡོད་པའི་ཞགས་པའི་ཕྱག་རྒྱ་<line/>
བཅིངས་ཏེ་སྟོང་ཉི་ཤུ་བཟླས་ན། གྲུབ་པ་ཆེན་པོར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བར་འདོད་པས་སྟོང་སུམ་ཅུ་རྩ་གཉིས་བཟླས་ན། དེ་བཞིན་གཤེགས་<line/>
པ་ཐམས་ཅད་དབང་བསྐུར་བར་འགྱུར་ཏེ། དེ་བཞིན་དུ་སྤོས་ཆུའི་བུམ་པས་དབང་བསྐུར་བར་བྱའོ། །དེ་བཞིན་གཤེགས་པའི་གཟུགས་བརྙན་སྐུ་གདུང་དང་བཅས་པ་ལ་མིག་གཏད་<line/>
དེ་ཁྲི་བཟླས་ན། དེ་བཞིན་གཤེགས་པ་ཉིད་འཐོབ་པར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གི་ཞབས་མནན་ཏེ་ཁྲི་བཟླས་ན། སྤྱན་རས་གཟིགས་དབང་ཕྱུག་<line/>
དང་འདྲ་བར་འགྱུར་རོ། །ཕྱག་ན་རྡོ་རྗེ་སྤྱན་དྲང་བར་འདོད་པས། ཕྱག་ན་རྡོ་རྗེའི་ཞབས་མནན་ཏེ་བཟླས་བརྗོད་ལན་སྟོང་བྱས་ནས་གུ་གུལ་གྱི་བདུག་པ་དབུལ་བ་བྱས་ན། འཕགས་<line/>
</page>
<page index="293" id="343A">༄༅། །པ་ཕྱག་ན་རྡོ་རྗེ་རང་གི་སྐུ་གཟུགས་ཀྱིས་མདུན་ན་འདུག་པར་འགྱུར་རོ། །ཐམས་ཅད་དུ་ཁྲོ་བོའི་རྒྱལ་པོ་དྲན་པར་བྱ་ཞིང་ཐམས་ཅད་དུ་དོན་ཡོད་པའི་<line/>
ཞགས་པའི་ཕྱག་རྒྱ་བཅིང་བ་བྱས་ན། མ་བསྒྲུབས་མ་བཀླགས་པར་འགྲུབ་ཅིང་ཆོ་ག་ཞིབ་མོ་མཐའ་ཡས་པ་འགྲུབ་པར་འགྱུར་རོ། །སྙིང་རྗེ་དང༌། དགའ་བ་དང༌། བཏང་<line/>
སྙོམས་དང༌། ངོ་ཚ་ཤེས་པ་དང༌། བརྩེ་བ་དང༌། བྱམས་པ་དང༌། ཤེས་རབ་དང་ལྡན་པས་འདི་འགྲུབ་པར་བསྟན་ཏོ། །གོ་ཆ་བགོས་པ་གྲུབ་པ་མཆོག་ཐམས་ཅད་གྲུབ་པ་<line/>
ཐོབ་ཅིང་བསོད་ནམས་ཀྱི་ཕུང་པོས་འབར་བར་འགྱུར་རོ། །ཐོག་མར་ཁྲོ་བོའི་རྒྱལ་པོ་བཟླས་པས་རྟག་ཏུ་མཚམས་བཅད་པ་དང༌། ཕྱོགས་བཅིང་བ་དང༌། ཡུལ་བཅིང་བར་<line/>
བྱ་སྟེ། སྲུང་བ་མཆོག་ཏུ་དཀོན་པའོ། །དེ་བཞིན་གཤེགས་པ་དང༌། རྒྱལ་བའི་བདག་ཉིད་སྐྱེས་པ་ཐམས་ཅད་ཀྱིས་དབང་བསྐུར་བར་འགྱུར་ཞིང་གོ་ཆ་བགོས་པར་འགྱུར་རོ། །<line/>
གལ་ཏེ་དབང་བསྐུར་བར་འདོད་ན་ཡང་རྒྱལ་བ་ཐམས་ཅད་ཀྱིས་དབང་བསྐུར་བར་འགྱུར་རོ། །དེ་བཞིན་གཤེགས་པས་བདེན་པ་སྟོན་པར་འགྱུར་རོ། །དོན་ཡོད་པའི་རྒྱལ་<line/>
པོའི་ཆོ་ག་ཞིབ་མོ་མཆོག་ལས་ཁྲོ་བོའི་རྒྱལ་པོ་བཤད་པར་བྱ་སྟེ། གཙང་མས་གོས་གཙང་མ་བགོས་ལ་ཤེས་རབ་དང་བྱང་ཆུབ་ཀྱི་ཐབས་དང་ལྡན་པས་འདི་འགྲུབ་པར་<line/>
</page>
<page index="294" id="343B">དེ་བཞིན་གཤེགས་པ་ཐམས་ཅད་ཀྱིས་ལུང་བསྟན་ཏོ། །ན་མཿ་སརྦྦ་ཏ་ཐཱ་ག་ཏ། ཨཱཪྻ་བ་ལོ་ཀི་ཏེ་ཤྭ་ར་བཛྲ་དྷ་རེ་བྷྱཿ། ཨོཾ་ཙ་ར་ཙ་ར། ཙུ་རུ་ཙུ་རུ། མ་ཧཱ་ཀཱ་རུ་ཎི་ཀ། ཙི་རི་ཙི་རི། བཾ་<line/>
རི་བི་རི། མ་ཧཱ་པདྨ་ཧ་སྟ། ཀ་ལ་ཀ་ལ། ཀུ་རུ་ཀུ་རུ། མ་ཧཱ་སྠཱ་མ་པྲཱཔྟ། ཙ་ར་ཙ་ར། ཙ་ཙ་རི་ཏ། ཙ་རེ་ཤྭ་ར། ཨེ་ཧྱེ་ཧི། སིདྡྷྱ་སིདྡྷྱ། བུདྡྷྱ་བུདྡྷྱ། དྷཱ་བ་དྷཱ་བ། ཀི་ཎི་ཀི་ཎི། བ་<line/>
ར་མ་ཤུདྡྷ་སཏྭ། ཀ་ར་ཀ་ར། ཀི་རི་ཀི་རི། ཀུ་རུ་ཀུ་རུ། མ་ཧཱ་པ་ཤུ་པ་ཏཾ་པེ་ཥ་དྷ་ར། ཧ་ཧཱ་ཧི་ཧཱི་ཧུ་ཧཱུ། ཨོཾ་ཀཱ་ར་མ་ཧཱ་བྲཧྨ་བེ་ཥ་དྷ་ར། ཙ་ར་ཙ་ར། བ་ར་བ་ར། རཤྨི་ཤ་ཏ་ས་ཧ་<line/>
སྲ་པྲ་ཏི་མཎྜི་ཏ་ཤ་རཱི་ར། ཛྭ་ལ་ཛྭ་ལ། ཏ་པ་ཏ་པ། བྷ་ག་ཝཱ་ན། སོ་མཱ་དི་ཏྱ། ཡ་མ། བ་རུ་ཎ། ཀུ་བེ་ར། བྲཧྨེནྡྲ། རི་ཥི་ག་ཎ། དེ་བ་ག་ཎཱ་བྷྱརྩི་ཏ་ཙ་ར་ཎ། སུ་རུ་སུ་རུ།<line/>
མུ་རུ་མུ་རུ། ས་ནད་ཀུ་མཱ་ར། རུ་ད། བིཥྞུ་བཱ་ས་བྷ། དྷ་ན་ད། དེ་བ་རི་ཥི་ནཱ་ཡ་ཀ། བ་ཧུ་བི་བི་དྷ་བེ་ཥ་དྷ་ར། དྷ་ར་དྷ་ར། ས་མནྟཱ་བ་ལོ་ཀ། བི་ལོ་ཀི་ཏེ། ལོ་ཀེ་ཤྭ་ར། མུ་<line/>
ཡ་མུ་ཡ། མུན་ཙ་མུན་ཙ། བནྡྷ་བནྡྷ་ན། ཏཱ་ཌ་ན། ཏརྫ་ན། རཱ་ཛ་ཏསྐ་ར་ཨགྣི། ཨུ་ད་ཀ། བི་ཥ་ཤསྟྲ་པ་རི་མོ་ཙ་ཀ། ཀ་ཎ་ཀ་ཎ། བ་ལ་བོ་དྷྱཾ་ག་ཙ་ཏུ་རཱཪྻ་སད་ཏྱ་སམ་པྲ་ཀཱ་ཤ་<line/>
ཀ། ཏ་མ་ཏ་མ། ས་མ་ས་མ། མ་ཧཱ་ཙི་ཏྱ་ན་དྷྱ་ཀཱ་ར་པྲ་ཤ་མ་ན་མི་ལི་མི་ལི། ཨེ་ཎེ་ཡ་ཙརྨ་ཀྲི་ཏ་པ་རི་ཀ་ར། ཨེ་ཧྱེ་ཧི། མ་ཊ་མ་ཊ། བི་ཤུདྡྷ་བི་ཥ་ཡ་ནི་བཱ་སི་ན་མ་ཧཱ་ཀཱ་རུ་ཎི་ཀ། ཤྭེ་<line/>
</page>
<page index="295" id="344A">༄༅། །ཏ་ཡ་ཛྙོ་པ་བཱི་ཏ། རཏྣ་མ་ཀུ་ཊ་མཱ་ལཱ་དྷ་ར། སརྦྦ་ཛྙཱ་ཤི་ར་སི་ཀྲི་ཏ། ཀ་ར་བུ་ཊ་དྷ་ན། ས་མཱ་དྷི། བི་མོ་ཀྵ་ཨ་པྲ་ཀམྤྱ། ཥ་ཊ་པཱ་ར་མི་ཏཱ་པ་རི་པཱུ་ར་<line/>
ཀ། བ་ཧུ་སཏྭཱ་སནྟ་ཏི་པ་རི་པཱ་ཙ་ཀ། སརྦྦ་མཱ་རཱ་དི་པྲ་དུཥྚ་པྲ་མརད་ཀ །སརྦྦ་སིདྡྷྱ་ཤཱ་པ་རི་པཱུ་ར་ཀ །ཨ་བྷི་ཥིཉྩ་སརྦྦ་ཏ་ཐཱ་ག་ཏ། ཨ་བྷི་ཥེ་ཀཻ་ར། བྷ་བནྟ། ཨ་མོ་གྷ་རཱ་ཛ་<line/>
ཧཱུཾ་ཕཊ༑ ན་མོ་སྟུ་ཏེ་སྭཱཧཱ། གསང་སྔགས་ཀྱི་ཆོ་ག་སྔ་མ་དེ་ལྟ་བུས་ལས་ཐམས་ཅད་པ་དོན་ཡོད་པའི་ཞགས་པ་ཁྲོ་བོ་ཞེས་བྱ་བ་གྲུབ་པ་མཆོག་ལས་ཐམས་ཅད་པའོ།།<line/>
ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་མི་ཏཱ་བྷཱ་ཡ། ཏ་ཐཱ་ག་ཏཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མཧཱ་ཀ་རུ་ཎི་ཀཱ་ཡ། ཨ་མོ་གྷཱ་པ་ར་ད་པ་ཤ་ཧསྟཱ་<line/>
ཡ༑ མཱ་ཧཱ། ཤུདྡྷ་སཏྭཱ་ཡ། ཨཱ་གཙྪ། བྷ་ག་ཝཱ་ན། པདྨ་ཧ་སྟ། བ་ར་ད་ཀ་རཱཾ་གུ་ལེ། པདྨ་བྷུ་ཛེ། མ་ཧཱ་པ་ཤུ་པ་ཏི། བེ་ཥ་དྷ་རི། པྲི་སཱ་ད། ཤཱི་གྷྲཾ་ཨཱ་གཙྪ། མ་ཧཱ་བེ་ག།<line/>
བི་བྷ་ཤཱི་ཏ་ར་ཤྨི། ཧ་ས་ཧ་ས། ཨ་མོ་གྷ་ཤུདྡྷེ། ས་ཧ་ས་ཧ། ཙ་ལ་ཙ་ལ། ཨཱ་གཙྪ་ཨཱ་གཙྪ། བྷ་ག་ཝཱ་ན། ཨ་བ་ལོ་ཀི་ཏེ་ཤྭ་ར། མ་མ་གྷནྡྷ་[?] པུ་ཥྤ་ས་མ་མརྫ་ནི་ཡཾ་པྲ་<line/>
ཏཱིཙྪ། ཏྲི་རཏྣ་སད་ཏྱེ་ན། ཨ་མོ་གྷ་སིདྡྷེ་སྭཱཧཱ། འཕགས་པ་སྤྱན་རས་གཟིགས་དབང་ཕྱུག་གི་དཀྱིལ་འཁོར་ན་གནས་པ་ཐམས་ཅད་དགུག་པ་ཨ་ག་རུའི་བདུག་པ་ལ་<line/>
</page>
<page index="296" id="344B">ལན་ཉི་ཤུ་རྩ་གཅིག་བཟླས་པས་སོ། །ན་མོ་རཏྣ་ཏྲ་ཡཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། སརྦྦ་གནྡྷ་བ་ཏི་སི་ཏ། ཨ་མོ་<line/>
གྷ་བྷུ་ཛ། བ་ར་དཱ་ཡ། སརྦྦ་གནྡྷ་མཱ་ལྱ། བི་བྷུ་ཥི་ཏ་པྲི་ཡེ། ཙནྡྲརྡྷ་ཤྲིར་སི་པྲི་ཡེ། གནྡྷ་གནྡྷ་ནུ་ལེ་པཱ་ན་སཱ་མ་མ་པྲི་ཏིཙྪ། བ་ར་བ་ར་བ་ར་དྟ་ཡ་སྭཱཧཱ། ལན་བདུན་བཟླས་ཏེ་<line/>
དབུལ་བར་བྱའོ། །ན་མོ་རཏྣ་ཏྲ་ཡཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀ་རུ་ཎི་ཀཱ་ཡ། ཏདྱ་ཐཱ། ཧི་ལི་ཧི་ལི། མི་ལི་མི་ལི། མ་ཧཱ་པྲ་བྷ་<line/>
སུ་བི་མ་ལེ། བྲཧྨ་བེ་<span class="conversion-problem" title="129: Cannot convert ACIP {ShA} because h is not an ACIP consonant.">ShA</span>་དྷ་རེ། སུ་མ་ཏི་བ་ར་དེ། ཏུ་རུ་ཏུ་རུ། བི་ཙི་ཏྲ་པུཥྤ་མཱ་ལྱ་བི་བྷུ་ཥི་ཏེ། ཧ་ར་ཧ་ར། མ་ར་མ་ར། ཏུ་རུ་ཏུ་རུ། ཨ་མོ་གྷ་ཧྲྀ་ད་ཡ་པྲ་མོ་ད་ན་ཀུ་རུ་པྲ་ཏཱིཙྪ་<line/>
མ་མ་པུཥྤ་བ་རེ་སྭཱཧཱ། མེ་ཏོག་ལ་ལན་བདུན་བཟླས་ཏེ་དབུལ་བར་བྱའོ། །ན་མོ་རཏྣ་ཏྲ་ཡཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་<line/>
རུ་ཎི་ཀཱ་ཡ། མ་ཧཱ་བོ་དྷི་སཏྭཱ་བ་ར་དེ། སྨ་ར་སྨ་ར། བྷ་ག་ཝཱ་ན། ས་མ་ཡ། སརྦ་ཏ་ཐཱ་ག་ཏ་ཤཱི་སིདྡྷེ། བྷ་ག་ཝཱ་ན། ཨ་བ་ལོ་ཀཱ་ཡ། སརྦྦ་སཏྭ་ཨ་ཝ་ལོ་ཀ་ནི། ཨ་མོ་གྷ་<line/>
པ་ཏི་པཱ་ཤ་ཧ་སྟེ། སིདྡྷེ་སིདྡྷེ། སིདྡྷ་བ་ར་དེ། སིདྡྷྱནྟུ་ཏེ། བུདྡྷ་དྷརྨ་སཾ་གྷ་སཏ་ཏྱེ་ན། ཏུ་རུ་ཏུ་རུ་སད་ཏྱ་ས་མ་ཡ་པཱ་ལཱ་ཡ་སྭཱ་ཧཱ། འཕགས་པ་སྤྱན་རས་གཟིགས་<line/>
</page>
<page index="297" id="345A">༄༅། །དབང་ཕྱུག་དྲན་པར་བྱ་བའི་རིག་སྔགས་སོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ།<line/>
མ་ཧཱ་ཀ་རུ་ཎི་ཀཱ་ཡ། ཏདྱ་ཐཱ། དྷུ་རེ་དྷུ་རེ། བཛྲ་དྷ་ར། པདྨ་ཛ་བེ། བི་ག་ཏཱ་བ་ར་དེ། བེ་ག་བེ་ག། བྷུ་ཊུ་བྷུ་ཊུ། སརྦྦ་བི་ཛ་པྲི་ཡེ། བུ་དྡྷ་དྷ་རྨ་སཾ་གྷ་སད་ཏྱེ་ན། མི་ལི་<line/>
མི་ལི་སྭཱཧཱ། གཏོར་མའི་སྔགས་ཏེ། ལན་བདུན་བཟླས་ཏེ་སྦྱིན་ནོ། །ན་མོ་རཏྣ་ཏྲ་ཡཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭ་ཡ། མ་ཧཱ་སཏྭཱ་ཡ། མཧཱ་ཀཱ་<line/>
རུ་ཎི་ཀཱ་ཡ། ཨ་པྲ་ཏི་ཧ་ཏ། ཏ་ཐཱ་ག་ཏཱ་ཛྙཱ་ན་ཀཱ་ཡ། བྷ་ག་ཝཱ་ན། ཨཱ་ཧ་ར་ཨཱ་ཧ་ར། པདྨཱ་ས་ན་པདྨཱ་བྷུ་ཛེ། ཤྭེ་ཏཾ་གེ། ཤྭེ་ཏ་སུ་ཛེ་ཤྭེ་ཏ་མ་ལྱ་བི་བྷུ་ཥི་ཏེ། དྷུ་མ་དྷུ་མ།<line/>
ཛྭ་ལ་བུདྡྷ་དྷརྨ་སཾ་གྷ་སད་ཏྱེ་ན་སྭཱཧཱ། མར་མེའི་སྔགས་ཏེ། ལན་བདུན་བཟླའོ། །ན་མོ་རཏྣ་ཏྲ་ཡཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་ར་ཡ། བོ་དྷི་སཏྭཱ་ཡ། མ་ཧཱ་སཏྭ་ཡ།<line/>
མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་བི་རི་བི་རི། པདྨ་པཱ་ཎི་ཨ་ག་མཱ་ག་མ་ཨ་མོ་གྷ་ཏད་ཏྭ་སིདྡྷི་སརྦྦ་ཏ་ཐཱ་ག་ཏ་ག་ག་ན་རཤྨི་སཉྩོ་དི་ཏ། སརྦྦ་བིདྱ་དྷ་ར་བི་ཤོ་དྷ་ནེ། ཨ་མོ་<line/>
གྷ་སིདྡྷེ་སྭཱཧཱ། སྤོས་ཆུའི་དྲི་ཞིམ་པོའི་བུམ་པ་ལ་ལན་བདུན་བཟླས་ཏེ་ཁྲུས་བྱའོ། །ཁྲུས་ཀྱི་རིག་སྔགས་སོ། །ན་མོ་རཏྣ་ཏྲ་ཡཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་ར་ཡ།<line/>
</page>
<page index="298" id="345B">བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། དྷུ་མེ་དྷུ་མེ། དྷུ་དྷུ་མེ། པདྨེ་པདྨ་ནི་ར་བྷཱ་སེ། ཤུདྡྷ་ཤུདྡྷ་ཀ་པ་ཙ་ན་པྲ་བྷ་ས་བི་མ་ལེ། ཤུདྡྷ་རཱ་ཤཱི། ཤུད་ཙི་<line/>
ཤུད་ཙི༑ ཤུ་ཙི་གོ་ཙ་ར་སིདྡྷེ། པདྨཾ་ག་བ་ཏི། པྲ་བ་ར་ཎི་སྭཱཧཱ། གོས་ཀྱི་རིག་སྔགས་ཏེ། ལན་བདུན་བཟླས་པས་སོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་<line/>
རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཤཱ་མེ་ཤ་མ་ཡ། ཤཱནྟེ་མེ། མ་མ་སྭཱསྟྱཾ་ནཾ་ཀུ་རུ། ཤཱནྟོ་སི་མི་སརྦྦ་པཱ་པ་ཤཱནྟ་ཤུ་དྡྷ་ཀ་ལྱན་བེ་ར་ཛེ།<line/>
ཤཱནྟི་བི་ཛ་ཡ། ཛ་ཡ་སིདྡྷེ་བྷ་ག་ཝཱན་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ་ས་ར་ས་ར་སྭཱཧཱ། མལ་ཆ་ལ་བསྔགས་ཏེ་ཉལ་ན། རྨི་ལམ་ངན་པ་དང༌། ལྟས་ངན་པ་ཐམས་ཅད་མི་མཐོང་<line/>
ངོ༌། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་ར་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ནཱ་ག་པྲཱ་ཀཪྵ་ཎེ། དི་བ་བྱ་ཛ་ལ། ཛ་ལཱ་བ་ཧེ།<line/>
ཛ་ལ་སཾ་ཀྵོ་བྷ་ཡཾ་ནཱ་ག་ཛ་ལ་སཾ་ཤོ་དྷ་ནི་པདྨ་ས་རེ། པདྨ་བི་ཤུདྡྷེ། པཱ་ཎི་ཛ་ལ་སཾ་ཤོ་དྷ་ཡ། ཨཱ་ད་མན་དྷ་ར་དྷ་ར་ས་ལེ་ལེ་སྭཱཧཱ། ཆུའི་སྔགས་ཏེ། ཁྲུས་དང་དབང་བསྐུར་བའི་<line/>
ཆུ་བླངས་ལ་ལན་བདུན་བཟླས་ཏེ་སྤྱད་དོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོདྷི་སཏྭཱ་ཡ། མ་ཧཱ་སཏྭ་ཡ། མ་ཧཱ་ཀཱ་རུ་ཎི་ཀཱ་ཡ། སརྦྦ་སཏྭཱཾ་ཧི་ཏི་ཀ་རཱ་ཡ།<line/>
</page>
<page index="299" id="346A">༄༅། །ཨ་མོ་གྷ་བ་ར་པྲ་དཱ་ཡ། སརྦ་སཏྭཾ་མན་ན་པཱ་ན་པྲ་དཱ་ཡ། དེ་བ་ནཱ་གཱ་ད་ཡཱ་བྷོ་ཛྱ་བི་དྷི་དྷ་ར་མ་ནུ་པྲ་དཱ་ཡ། ས་ཀ་ལ་བྷུ་བ་ནེ། བྷུ་བ་ན་བི་ཤོ་དྷ་<line/>
ནི། སནྟ་རྦཱ་ཡཾ་པྲ་བྷ་ར་བི་ཤུདྡྷེ་སྭཱཧཱ། དབུལ་བའི་སྔགས་སོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀྰ་ཏུ་ཎི་ཀཱ་ཡ།<line/>
སརྦྦ་དེ་བཱ་སུ་ར་ན་མ་སྐྲི་ཏེ། ས་མ་ས་མནྟ་པྲ་པཱུ་ར་ནེ། ས་མ་གནྡྷ་བ་བྷ་སི་ཏེ། ག་ག་ན་བི་ཤུདྡྷེ། མུཀྟི་པྲ་བྷེ། ཛ་ཡེ། བི་ཛ་ཡ། ཛ་ཡ་ནི་ར་མཱ་ལྱོ་པ་ན་ཡ་ཏེ། པུཥྤ་མཱ་ལྱ་<line/>
གནྡྷ་བི་ཤོ་དྷ་ན། བི་ཤོ་དྷ་ཡ། སརྦྦ་ཏ་ཐཱ་ག་ཏ་བི་ཤུདྡྷེ་པདྨ་བི་ཤོ་དྷ་ནི་སྭཱཧཱ། མེ་ཏོག་ཉིད་དོར་བའི་རིག་སྔགས་སོ། །ན་མོ་རཏྣ་ཏྲ་ཡཱ། །ན་མ་ཨཱ་ཪྻ་ཨ་བ་ལོ་ཀི་ཏེ་ཤྭ་རེ་ཡ།<line/>
བོ་དྷི་སཏྭ་ཡ། མ་ཧཱི་ས་ཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། དྷ་ར་ཎི་ན་དྷ་རེ་བྷར་ཎི་བནྡྷེ། བནྡྷ་བནྡྷ། ཤུཀྲ་བི་ཤོ་དྷ་ནི། ཤུ་ཀྲ་མཱ་ལ་ལིདྷི་ཏི། ཤུ་ཀྲ་བི་ཤོ་དྷ་ནི། ཤུདྡྷ་བི་<line/>
མ་ལེ་སྭཱཧཱ། རྩྭ་ཀུ་ཤཱམ། རས་ཀྱི་སྲད་བུའམ། བུ་མོ་གཙང་མས་བཀལ་བའི་སྲད་བུ་ལ་ལན་ཉི་ཤུ་རྩ་གཅིག་བཟླས་ཏེ་མདུད་པ་ཉི་ཤུ་རྟ་གཅིག་བོར་བ་བྱས་ན།<line/>
ཁུ་ཆུ་འགགས་པར་འགྱུར་རོ། །ན་མོ་རཏྣ་ཏྲ་ཡཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཛྭ་ལེ་ཛྭ་ལེ།<line/>
</page>
<page index="300" id="346B">བི་མ་ལེ་ཛྭ་ལེ། པྲ་བྷ་སི་བི་ར་ཛ། སཱུཪྻ་བ་ཏི་ཛ་ཡ་པདྨ་མཱ་ལ་དྷ་རེ་སྭཱཧཱ། མེའི་སྦྱིན་སྲེག་གི་ཐལ་བ་ལ་ལན་བདུན་བཟླས་ཏེ་ཀུན་ཏུ་གཏོར་ན། བགེགས་དང་ལོག་འདྲེན་<line/>
ཐམས་ཅད་ཀྱིས་ནམ་ཡང་མི་ཚུགས་སོ། །ན་མོ་རཏྣ་ཏྲ་ཡཱ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་ས་ཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཛ་ལེ་ཛ་ལེ། ཛ་<line/>
ལ་བ་ཏི། ཛ་ལ་པྲ་བྷ་ཝ་ནི། ནཱ་ག་སྲ་བ་ཎི། དིབ་བྱ་བཱི་རི་ཎི། མི་ལི་མི་ལི་སྭཱཧཱ། ཉེ་རེག་གི་རིག་སྔགས་སོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ།<line/>
བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀྰ་རུ་ཎི་ཀཱ་ཡ། ཏདྱ་ཐཱ། རི་ཎི་ཧ་རི་ཎི། པིདྒ་ལི་པིདྒ་ལི། ཧི་རི་ཧི་རི། བྷ་ག་ཝཱན། ནི་ཙ་ལ་པྲ་ཙ་ལ། པྲི་ཏཱི་ཏིཥྛ་མཱཾ་རཀྵ་རཀྵ་མ་མ་<line/>
བུ་དྡྷ་དྷརྨ་སཾ་གྷ་སད་ཏྱེ་ན་སྭཱཧཱ། སྟེགས་བུའམ། རྩྭ་ཀུ་ཤ་བཏིང་བ་ལ་ལན་བདུན་བསྔགས་སོ། །སྟན་གྱི་རིག་སྔགས་སོ། །ན་མོ་རཏྣ་ཏྲ་ཡཱ་ཡ། ན་མཿ་སརྦྦ་མཎྜལ་ནི་<line/>
བ་སི་ན་དེ་བ་ཏཱ་ནཱཾ། ན་མོ་བིདྱཱ་དེ་བ་ཏཱ་ནཱཾ། སརྦྦ་ཀ་ལ་པ་སིདྡྷ་ནཱཾ། ན་མ་ཨཱཪྻ་ཨ་པ་ལ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཨེ་ཧྱེ་ཧི། བྷ་ག་བ་<line/>
ཏེ་པདྨ་སུནད་རི། མ་ཧཱ་བིདྱཱ་དེ་བ་ཏི། ཙ་ལ་ཙ་ལ། པདྨ་སུནད་རི། བེ་ག་བ་ཏི། སུ་རུ་སུ་རུ་སྭཱཧཱ། ཉིན་རེ་ཞིང་མེ་ཏོག་དང༌། བདུག་པ་དང༌། གཏོར་མ་དང་སྤོས་ཆུས་<line/>
</page>
<page index="301" id="347A">༄༅། །ཕོ་ཉ་མོ་པདྨའི་རིགས་མཛེས་པ་དང༌། གནོད་སྦྱིན་མོ་རལ་པ་གཅིག་མ་མཆོད་ནས་བཟླས་བརྗོད་ལན་བདུན་བྱས་ན། ནམ་ཡང་བགེགས་<line/>
ཐམས་ཅད་ཀྱིས་མི་ཚུགས་སོ། །ན་མོ་རཏྣ་ཏྲ་ཡཱ་ཡ། ན་མཿ་ཀྲོ་དྷ་རཱ་ཛ་ཡ། ན་མོ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ན་མཿ་<line/>
སརྦྦ་སིདྱ་ཀུ་ལ་བཾ་ཤ་སྱ། ཏདྱ་ཐཱ། ཨོཾ་ཨ་མོ་གྷ་ཧྲྀ་ད་ཡ་པྲ་བྷ་བི་ནི། སརྦྦ་བིགྷྣན་པྲ་ཤ་མ་ནི། ཨཱ་ཧ་རཱ། སཾ་ཧ་ར། པདྨ་བི་ཋོ་བ་བིཥྚེ། མ་ཎི་ཀ་ཎ་ཀ་བི་བྷུ་ཥེ་ཏ། ཀ་<line/>
མ་ལ་བྷུ་ཛེ། ཏ་ར་ཏ་ར་ཏ་ར། ཏཱ་རཱ་ཡ་བ་ར་མ། ཨ་མོ་གྷ་ཧྲྀ་ད་ཡ། ཛ་ཡ་ཏྲེ་ནེ་ཏྲེ། བ་ར་ད་བྷུ་ཛེ། སྨ་ར་སྨ་ར། བྷ་ག་ཝཱ་ན། སརྦྦ་ཏ་ཐཱ་ག་ཏ་ས་མ་ཡ། བྷ་ར་བྷ་ར།<line/>
བྷུ་རུ་བྷུ་རུ། བྲཧྨ་བེ་ཥ་དྷ་ར། བི་བྷུ་ཥི་ཏ་ཏ་ནུ། མ་ཧཱ་བྷ་ཡ་ཧ་རེ། ཨཱ་ལོ་ཀ་ཡ། བི་ལོ་ཀཱ་ཡ། སརྦྦ་སཏྭཱ་བ་ལོ་ཀི་ནི། བ་ར་བ་ར་དེ་སྭཱཧཱ། ལས་ཐམས་ཅད་པའི་<line/>
རིག་སྔགས་ཏེ། ཁྱད་པར་དུ་ནི་རིག་སྔགས་འདིས་དཀྱིལ་འཁོར་གྱི་གནས་ན་འཁོད་པའི་ལས་མི་རྣམས་བསྲུང་བར་བྱའོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་ལོ་ཀི་<line/>
ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། པ་ར་པ་ར། མ་ར་མ་ར། ས་ར་ས་ར། བནྡྷ་བནྡྷ། ས་མནྟེ་ན། ཨ་མོ་གྷ་པ་ཤ་ཧ་སྟེ།<line/>
</page>
<page index="302" id="347B">ཏིཥྛ་ཏིཥྛ། བུདྡྷ་དྷརྨ་སཾ་གྷ་སད་ཏྱེ་ན་སྭཱཧཱ། ཐལ་བ་ལ་ལན་ཉི་ཤུ་རྩ་གཅིག་བཟླས་ཏེ་དོན་ཡོད་ཞགས་པའི་ཕྱག་རྒྱས་ཡུལ་བཅིང་ངོ༌། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་ཨ་བ་<line/>
ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། དི་ཤཱ་བནྡྷ་ནི། ཨ་མོ་གྷེ། ཨ་པྲ་ཏི་ཧ་ཏེ། མུ་རུ་མུ་རུ། སུ་རུ་སུ་རུ། ཏུ་རུ་ཏུ་རུ། སརྦྦ་<line/>
བིགྷྞན་བི་ནཱ་ཤ་ནི། པདྨ་ས་ར་པི་ཕུ་ཥི་ཏེ། པུདྡྷ་དྷརྨ་སཾ་གྷ་སད་ཏྱེ་ན་བནྡྷ། ཨ་ཛི་ཏ་བ་དེ་སྭཱཧཱ། སྤྱན་དྲངས་ཏེ་ཕྱོགས་བཅིང་བར་བྱའོ། །ན་མོ་རཏྣ་ཏྲ་ཡཱ་ཡ། ན་མ་ཨཱཪྻ་<line/>
ཨ་བེ་ལོ་ཀི་ཏེ་ཤྭརཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཧི་ལི་ཧི་ལི། མི་ལི་མི་ལི། སི་རི་སི་རི། པི་རི་པི་རི། བ་ར་བ་ར། པྲ་བྷ་ར་བི་<line/>
མཱ་ན་དྷ་ར། ད་ར་ད་ར། གཙྪ་གཙྪ་བྷ་ག་ཝཱ་ན། ཨཱ་ཪྻཱ་བ་ལོ་ཀི་ཤྭ་ར་ཤྩ། བྷ་ག་ཝཱ་ན། ཏུ་རུ་ཏུ་རུ། ཨ་མོ་གྷ་བདྨེ་སྭཱཧཱ། མེ་ཏོག་ཇི་སྙེད་པ་ལ་ལན་ཉི་ཤུ་རྩ་གཅིག་<line/>
བཟླས་ཏེ་སྙིམ་པ་ནས་ཕུལ་ན། སླར་གཤེགས་སུ་གསོལ་བར་འགྱུར་རོ། །རིག་སྔགས་ཀྱི་ཆོ་ག་ཞིབ་མོ་རིམ་པར་ཕྱེ་བའི་ཆོ་གའོ། །དེ་ནས་དོན་ཡོད་པའི་ཞགས་པའི་རྒྱལ་པོ་<line/>
ཁྲོ་བོ་ཆེན་པོའི་སྙིང་པོའི་མཆོག་སྒྲུབ་ན་སྒྲུབ་སླ་བའི་རས་ཀྱི་སྐུ་གཟུགས་ཀྱི་ཆོ་ག་བཤད་པར་བྱའོ། །ཆོ་ག་ཞིབ་གྲུབ་གྲུབ་པ་ཆེ། །ཁྲོ་བོའི་རྒྱལ་གྲུབ་གྲུབ་པ་མཆོག །དོན་ཡོད་པ་<line/>
</page>
<page index="303" id="348A">༄༅། །ནི་གྲུབ་པའི་མཆོག །རིག་སྔགས་འདི་ནི་བཤད་པར་བྱའོ། །དོན་ཡོད་རྒྱལ་པོ་ཁྲོ་ཆེན་གྱི། །སྙིང་པོ་དམ་པ་སྒྲུབ་པ་ན། ཆོ་ག་ཞིབ་གྲུབ་གྲུབ་པ་<line/>
ཆེ༑ ༑ཁྲོ་བོའི་རྒྱལ་པོ་གྲུབ་པ་མཆོག །གྲུབ་པའི་མཆོག་སྟེ་དོན་ཡོད་པ། །རིག་སྔགས་འདི་ནི་བཤད་པར་བྱ། །གང་བརྗོད་པ་ཙམ་གྱིས་ཆོ་ག་ཞིབ་མོའི་མཆོག་འགྲུབ་པ།<line/>
སངས་རྒྱས་བྱེ་བ་བརྒྱ་ཕྲག་སྟོང་གིས་གཟིགས་པར་འགྱུར་བ། རྫོགས་པའི་སངས་རྒྱས་གངྒཱའི་ཀླུང་གི་བྱེ་མ་སྙེད་བརྒྱ་སྟོང་མཐོང་བར་འགྱུར་བ། དེ་བཞིན་གཤེགས་པ་<line/>
འབུམ་ལ་དགེ་བའི་རྩ་བ་བསྐྱེད་པར་འགྱུར་བ། བསོད་ནམས་ཀྱི་ཕུང་པོ་བླ་ན་མེད་པ། སྡིག་པ་ཐམས་ཅད་རབ་ཏུ་ཞི་བར་འགྱུར་བ། སྟོབས་དང་བརྩོན་འགྲུས་སྐྱེད་པ། ཆོ་ག་<line/>
ཞིབ་མོ་ཐམས་ཅད་དོན་ཡོད་པ། དེ་ཁོ་ན་ཉིད་སྒྲུབ་པ་འགྲུབ་པ། དྲན་པ་ཙམ་གྱི་མོད་ལ་ནི། །ས་གཞི་ཡང་ནི་གཡོ་འགྱུར་ལ། །སུམ་ཅུའི་ལྷ་རྣམས་གཡོ་འགྱུར་ཞིང༌། །ལྷར་<line/>
བཅས་རྒྱ་མཚོ་ལྷུན་པོར་བཅས། །ཀླུ་རྣམས་འདིར་ནི་ཡེད་ཡེད་ཅིང༌། །གནོད་སྦྱིན་སྲིན་པོ་འབྲོས་འགྱུར་བ། །ལྷ་དང་ལྷ་མིན་གཡུལ་འགྱེད་ཚེ། །རིག་སྔགས་རྒྱལ་པོ་བླ་མེད་<line/>
ཀྱིས༑ ༑ཕྱག་ན་རྡོ་རྗེ་གནོད་སྦྱིན་བཅས། །དཔུང་དང་བཅས་ཤིང་བཞོན་བཅས་པའི། །ལུས་སྐྱེས་འབར་བའི་ཕྲེང་ཅན་ཀུན། །འདར་ཞིང་ཀུན་ཏུ་འདར་ཡེད་ཡེད། །རྒྱལ་པོ་ཆེན་<line/>
</page>
<page index="304" id="348B">པོ་བཞི་པོ་ཡི། །གནས་མཆོག་དག་ནི་གཡོ་འགྱུར་ཞིང༌། །དེ་དག་ཐམས་ཅད་འདུས་གྱུར་ནས། །འཇིག་རྟེན་དབང་ལ་སྐྱབས་དོང་ཞིང༌། །བཅོམ་ལྡན་མགོན་པོ་བསྐྱབ་ཏུ་གསོལ། །<line/>
ཐུགས་རྗེའི་བདག་ཉིད་བསྐྱབ་ཏུ་གསོལ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་བཅོམ་ལྡན་འདས་གང་ན་བ་དེར་སོང་སྟེ་ཕྱིན་<line/>
ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་ལ་གྲུབ་པ་དོན་ཡོད་པའི་སྙིང་པོ་རིག་སྔགས་རྒྱལ་པོའི་སྙིང་པོ་འདི་གང་གིས་བཀླགས་པ་ཙམ་གྱིས་<line/>
དོན་ཡོད་པའི་ཞགས་པའི་སྙིང་པོ་མྱུར་དུ་རབ་ཏུ་འགྲུབ་ཅིང༌། དྲན་པ་ཙམ་གྱིས་འཕགས་པ་སྤྱན་རས་གཟིགས་དབང་ཕྱུག་ལྷའི་ལུས་ཀྱིས་ལུས་སྟོན་པར་འགྱུར་བ། དངོས་གྲུབ་དང་<line/>
མཆོག་ཐམས་ཅད་སྦྱིན་པར་འགྱུར་བ་མཆིས་ཏེ། བཅོམ་ལྡན་འདས། དེ་བདག་གིས་བཅོམ་ལྡན་འདས་ཀྱི་སྤྱན་སྔར་འཁོར་གྱི་དཀྱིལ་འཁོར་འདིའི་ནང་དུ་བསྒྲག་པར་བགྱིའོ། །ན་མོ་རཏྣ་ཏྲ་ཡཱ་<line/>
ཡ༑ ན་མ་ཨ་མི་ཏཱ་བྷཱ་ཡ། ཏ་ཐཱ་ག་ཏཱ་ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་པདྨེ་པདྨེ། པདྨེ་དྷ་ར་བི་བྷུ་ཥི་ཏ། བྷུ་ཛེ།<line/>
ཙ་ར་ཙ་ར། བྲཧྨ་བེ་ཥ་དྷ་ར། བ་ར་བ་ར། བིཅི་ཏྲ་མོ་ལ་དྷ་ར། མ་ཎི་ཀ་ན་ཀ་བཛྲ་བཻ་ཌཱུཪྻ་ལཾ་ཀྲི་ད་ཤཱ་རཱི་ར། ར་ར་ཏ་ར། ཏ་ཏཱ་ཡ་ཏ་རཱ་ཡ། བྷ་ག་བ་ཏི་བཱ་ར་ཎ། དྷུ་རུ་དྷུ་རུ། ཨ་མོ་གྷ་པ་ཤ་ཧསྟེ།<line/>
</page>
<page index="305" id="349A">༄༅། །བ་ར་བ་ར། བ་ར་དྷ་ཡ་ཀ །ས་མནྟ་ཨ་བ་ལོ་ཀི་ཏེ། མ་ཧཱ་བོ་དྷི་སཏྭཱ་བ་ར་ད་པདྨ་ས་ན་པདྨ་གཽ་ར། ཛྭ་ལ་ཛྭ་ལ། སརྦྦ་ཏ་ཐཱ་ག་ཏ་ཨ་བྷི་ཥེ་ཀ །ཨ་བྷི་ཥེ་ཀ་ཏེ་མ་ཧཱ་ཀཱ་<line/>
རུ་ཎི་ཀཱ་ཡ། བ་ལ་བ་ལ། མ་ཧཱ་བེ་ག་དྷ་ར། བི་ཀྲི་ཏཱ་ན་ཡ་ན། དཾཥྚ་ཀ་རཱ་ལ་མ་ཧཱ་ཏེ་ཛ། དྷ་ར་དྷ་ར། པི་ལུ་ལ་ཛ་ན་བ་ར་ད་མ་ཧཱ་ཀཱ་རུ་ཎི་ཀཱ་ཡ། མ་ཧཱ་པ་ཤུ་པ་ཏི་བི་ཥདྷ་ར། ས་ར་ས་ར།<line/>
པྲ་བ་ར་པུ་ཎཡ་སཾ་བྷ་ར། སུ་ག་ཏ་དྷ་ན་ས་མཱ་དྷ། ས་མནྟ་ཨ་བ་ལོ་ཀི་ཏ། ཨཱི་ཤྭ་ར་མ་ཧེ་ཤྭ་ར། དུཥྚ་ད་མ་ཀ །རཽ་དྲ་པྲ་ལ་ད་མ་ཀ །ཀྲོ་དྷ་རཱ་ཛ་མ་ཧཱ་བེ་ག་དྷ་ར། ས་མ་ས་མ་མ་ཧཱ་སྠ་<line/>
མ་པྲཔྟ། ཙནྡྲ་སཱུཪྻ་ཨ་ཏི་རེ་ཀ་པྲ་བྷ་ས་ལ་མ་ལ་སརྦ་མ་ལ་བི་ཤོ་དྷ་ཀ །སརྦྦ་རི་ཥི་ག་ཎ་ས་ནྟ་ཏི་མ་ཧཱ་མ་ཧེ་ཤྭ་ར་རཱུ་པ་དྷ་ར། ཨ་མི་ཏཱ་བྷ་ཛི་ན་ལཾ་ཀྲྀ་ཏ་ཛ་ཊ། དཀྵི་ཎ་ཙནྡྲ་ལཾ་<line/>
ཀྲྀ་ཏ་ཤིར། མ་ཐ་མ་ཐ། སརྦྦ་ཡཀྵ་རཀྵ་ས་བྷུ་ཏ་ག་ན་བྷ་ན་ཛ་ཀ །ཏ་ར་ཏ་ར། ཏ་ར་ག་ཎ་ས་མཱ་ལཾ་ཀྲྀ་ཏ། ན་ཀྵ་ཏྲ་མཱ་ལ་སརྦྦ་བིགྷཱན་བི་ནཱ་ཤཱ་ན་ཀ་ར། པ་ར་མཻ་ཏྲི་ཅི་ཏྟ་མ་ཧཱ་ཀཱ་ར་<line/>
ཎི་ཀྵ་།པ་ར་པ་ར། པ་རི་པཱུརྞ་མཎྜ་ལ་སཽ་མྱ་མུ་ཁ། ཥ་ཊ་པ་ར་མི་ཏཱ། པ་རི་པཱུ་ར་ཀ །མི་ལི་མི་ལི། ཨེ་ཎི་ཡ་ཙརྨ་ནི་བ་སན། བྱ་གྷྲ་ཙ་རྨོད་ཏ་རི་ཡ། དྷ་ར་དྷ་ར། སརྦྦ་ཐཱ་ག་ཏ་ཨ་<line/>
བ་ལོ་ཀི་ཏ། ཏྲི་ནེ་ཏྲ་ཏྲི་ཤཱུ་ལ་དྷ་ར། བཛྲ་ཛྭ་ལ་དྷ་ར། ཨ་མོ་གྷ་པཱ་ཤ་ཧསྟེ། ཡ་མ་ཝ་རུ་ཎ་ཀུ་བེ་ར་རཱུ་པདྷ་ར། ནཱ་གེནྡྲ་རླུ་བཾ་དྷ་ར། བི་མ་ལ་བི་ཤུདྡྷ་དེ་ཧ་སརྦྦ་པཱ་པ་ཤ་མ་<line/>
</page>
<page index="306" id="349B">ཀ་སརྦྦ་བར་ཎ་བི་ཤོ་དྷ་ཀ །སརྦྦ་ཀ་ལི་བི་ཥ་ན་ཀ། སྟཻ་ལོ་ཀྱ་བ་ཤཾ་ཀ་ར། སརྦྦ་སཏྭ་བི་ཤོ་དྷ་ཀ །བོ་དྷི་སཏྭ་བ་ར་ད། སརྦྦ་ཏ་ཐཱ་ག་ཏ་ཨ་དྷིཥྛི་ཏེ། ཨོཾ་པདྨ་བི་བྷུ་ཥི་ཏ་ཤུདྡྷེ། དྷི་རི་དྷི་རི། ཨ་<line/>
བ་ལོ་ཀི་ཡ་མཱན། ས་མ་ས་མ། སརྦྦ་ཀརྨ་མེ་སཱ་དྷཱ་ཡ། ཨ་མོ་གྷ་པཱ་ཤ་ཧྲི་ད་ཡ་སིདྡྷེ། གུཧྱ་ནི་པ་སི་ནི་བ་ར་ད་ཧཱུཾ་ཕཊ། ན་མོ་སྟུ་ཏེ་སྭཱཧཱ། གྲུབ་པ་དོན་ཡོད་པ་རིག་སྔགས་ཀྱི་རྒྱལ་པོ་འདི་<line/>
བཤད་མ་ཐག་ཏུ་འབྱུང་པོའི་ཚོགས་དང༌། གནོད་སྦྱིན་དང༌། སྲིན་པོ་དང༌། བགེགས་དང༌། ལོག་འདྲེན་དེ་དག་ཐམས་ཅད་ཁ་བུབ་ཏུ་འགྱེལ་ཏེ་གཅིག་ཏུ་འབར་བར་གྱུར་ཅིང༌།<line/>
གནས་ཀྱང་འབར་བར་གྱུར་པ་དང༌། དེ་ནས་གནོད་སྦྱིན་གྱི་སྡེ་དཔོན་ཆེན་པོ་ཕྱག་ན་རྡོ་རྗེ་དགའ་བས་བ་སྤུ་ལངས་ཏེ་སྐྲག་པར་གྱུར་པའི་ལྷའི་ཚོགས་ཐམས་ཅད་དང༌། བརྒྱ་<line/>
བྱིན་དང༌། ཚངས་པ་དང༌། ཁྱབ་འཇུག་དང༌། དབང་ཕྱུག་ཆེན་པོ་དང༌། རྒྱལ་པོ་ཆེན་པོ་བཞི་དང༌། སྐྲག་པར་གྱུར་པའི་ལྷ་དང༌། ལྷ་མ་ཡིན་དང༌། དྲང་སྲོངས་པ་གོང་བ་ཐམས་ཅད་<line/>
དང༌། རྒྱ་མཚོ་ན་གནས་པའི་ཀླུའི་རྒྱལ་པོ་ཐམས་ཅད་དང༌། ཆུ་བྲན་ཐམས་ཅད་དང༌། ལྷ་དང༌། ཀླུ་གང་དག་ཆུ་ན་གནས་པ་ཐམས་ཅད་དང༌། རྒྱ་མཚོ་ཆེན་པོའི་ལྷ་དང༌། ལྷ་<line/>
གང་དག་ལངྐའི་གྲོང་ཁྱེར་ན་གནས་པ་ཐམས་ཅད་དང༌། རིག་སྔགས་འཆང་འཁོར་ལོས་བསྒྱུར་བ་ཐམས་ཅད་དང༌། གང་དག་གནས་གཙང་མའི་རིས་ཀྱི་ལྷ་རྣམས་དང༌། ནམ་<line/>
</page>
<page index="307" id="350A">༄༅། །མཁའི་ལྷ་ཐམས་ཅད་དང་འཁྲུགས་པར་གྱུར་ནས་ནམ་མཁའ་ལས་བབས་ཏེ་བཅོམ་ལྡན་འདས་ལ་མཆོད་པའི་ལས་དང༌། བྱང་ཆུབ་སེམས་དཔའ་<line/>
འཕགས་པ་སྤྱན་རས་གཟིགས་དབང་ཕྱུག་དེ་ལ་ཡང་མཆོད་པའི་ཕྱིར་ལྷའི་མེ་ཏོག་རྣམ་པ་སྣ་ཚོགས་པདྨ་དང༌། ཀུ་མུ་ད་དང༌། ཨུཏྤལ་དང༌། པུ་ཎྜ་རཱི་ཀ་དང༌། མནྡཱ་ར་བ་དང༌།<line/>
མནྡཱ་ར་བ་ཆེན་པོའི་ཆར་དང༌། ལྷའི་རྒྱན་དང༌། ལྷབ་ལྷུབ་ཀྱི་ཆར་པུས་མོ་ནུབ་ཙམ་རི་བོ་པོ་ཊ་ལར་ཕབ་སྟེ་ལྷའི་སིལ་སྙན་དང༌། གླུ་དབྱངས་ལེན་ཅིང༌། ཧ་ཧ་ཞེས་ཅ་ཅོ་དང་ག་<line/>
ཞིའི་སྒྲ་བཏོན་ནས་བཅོམ་ལྡན་འདས་འཕགས་པ་སྤྱན་རས་གཟིགས་དབང་ཕྱུག་གིས་སེམས་ཅན་ཐམས་ཅད་ཀྱི་དོན་དུ་རིག་སྔགས་ཆེན་པོ་འདི་བཤད་དོ། །ཞེས་ཆེད་དུ་<line/>
བརྗོད་པ་ཆེན་པོ་ཆེད་དུ་བརྗོད་དོ། །དེ་ནས་གནོད་སྦྱིན་གྱི་སྡེ་དཔོན་ཆེན་པོ་ཕྱག་ན་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་<line/>
ཕྱུག་གང་ན་བ་དེར་སོང་སྟེ་ལན་གསུམ་བསྐོར་བ་བྱས་ནས་མཆོད་པའི་ཕྱིར་མུ་ཏིག་གི་དོ་ཤལ་བརྒྱ་སྟོང་རི་བ་ཕུལ་ཏེ་བཅོམ་ལྡན་འདས་ཀྱིས་རིག་སྔགས་ཆེན་པོའི་ཆོ་<line/>
ག་ཞིབ་མོ་ཐམས་ཅད་ཀྱི་མཆོག་བཤད་དོ། །དོན་ཡོད་པའི་ཞགས་པའི་རྒྱལ་པོ་རིག་སྔགས་ཆེན་པོའི་སྙིང་པོ་འཇིག་རྟེན་མགོན་པོ་ཐུབ་པ་ཆེན་པོས་བཤད་དུ་གསོལ།<line/>
</page>
<page index="308" id="350B">བཅོམ་ལྡན་འདས། ཆོ་ག་ཞིབ་མོ་མཐའ་དག་དོན་ཡོད་པའི་ཞགས་པའི་རྒྱལ་པོ་གྲུབ་པའི་མཆོག་ལས་ཐམས་ཅད་གྲུབ་པ་བཤད་དུ་གསོལ། །དེ་ནས་དེའི་དོན་དུ་འཕགས་པ་སྤྱན་<line/>
རས་གཟིགས་དབང་ཕྱུག་གིས་དོན་ཡོད་པའི་ཞགས་པའི་སྙིང་པོ་ཆོ་ག་ཞིབ་མོ་གྲུབ་པ་དོན་ཡོད་པའི་རིག་སྔགས་ཀྱི་རྒྱལ་པོ་རས་ཀྱི་སྐུ་གཟུགས་སྒྲུབ་པའི་མཆོག་ཆོ་ག་དང་ཡོ་བྱད་<line/>
དུ་བཅས་པ་བཤད་པ། སྲས་གྲུ་བཞི་པ། ཀུན་ནས་ཆ་ལེགས་པར་ཕྱེ་བ། ཁ་ཚར་མ་བཅད་པ། སྐྲ་མེད་པ། རི་མོ་མཁན་གཙང་མ་ཁྲུས་བྱས་པས་གོས་གཙང་མ་བགོས་ལ་གསོ་སྦྱོང་<line/>
དང་ལྡན་པར་བྱས་པས་ཚོན་ལྷག་མ་མ་ཡིན་པ་སྣོད་གསར་བར་བཞག་ལ་བྲི་བར་བྱ་སྟེ། དབུས་སུ་འཕགས་པ་སྤྱན་རས་གཟིགས་དབང་ཕྱུག་རལ་བའི་ཐོར་ཚུགས་ཀྱིས་བཞུགས་<line/>
ཤིང་རྒྱལ་བ་འོད་དཔག་མེད་ཀྱིས་བརྒྱན་པ། ཐོར་ཚུགས་ཀྱི་གཡས་སུ་ཟླ་ཚེས་ཀྱིས་བརྒྱན་པ། རི་དྭགས་ཨེ་ན་ཡའི་ཕགས་པ་གྱོན་པ། ཕྱུགས་བདག་གི་ཆ་ལུགས་འཆང་བ།<line/>
རྒྱན་ཐམས་ཅད་ཀྱིས་བརྒྱན་པ། དབུ་གསུམ་སྤྱན་གསུམ་ཕྱག་བཞི་པ། རིའི་སྟེང་ན་པདྨའི་གདན་ལ་བཞུགས་པ། ཞལ་དབུས་མ་ཞི་བའི་ཞལ་བཞིན་འཛུམ་པ། ཞལ་<line/>
གཡས་པ་འཇིགས་སུ་རུང་བ་ཁྲོ་གཉེར་ཅན། ཐོར་ཚུགས་འོད་དཔག་མེད་ཀྱིས་བརྒྱན་པ། དབུ་ཟླ་ཚེས་ཀྱིས་བརྒྱན་པ། ཞལ་གཡོན་པ་འཇིགས་སུ་རུང་བ། བཞིན་སྒྱུར་<line/>
</page>
<page index="309" id="351A">༄༅། །ཅིང་མཆེ་བ་གཙིགས་པ། རྒྱལ་བ་འོད་དཔག་མེད་དབུ་ལ་བཞུགས་པ། ཕྱག་གཅིག་ན་པདྨ་ཐོགས་པ། གཉིས་པ་རྩེ་གསུམ་ཐོགས་པ། གསུམ་པ་<line/>
དོན་ཡོད་ཞགས་པ་སྐུའི་ཕྱེད་ན་འཛིན་པ་ལ་བཅོམ་ལྡན་འདས་ཞལ་ཁྲོ་གཉེར་ཅན་དོན་ཡོད་ཞགས་པའི་ཕྱག་རྒྱ་བཅིངས་པའི་ཕྱག་ལ་སྤྱན་གཏོད་པར་བྱ་ཞིང༌། བཞི་པ་<line/>
དབུགས་འབྱིན་པའི་ཕྱག་ཏུ་བྱ་ཞིང༌། འོད་འདོམ་གང་བ་ཁོར་ཡུག་འབར་བ་དང་ལྡན་པར་བྱའོ། །གཡས་ཕྱོགས་ན་ལྷ་མོ་སྒྲོལ་མ་འགྱིང་བག་དང་བཅས་ཤིང་ལུས་<line/>
བཏུང་པར་མཆོག་སྦྱིན་པའི་ཕྱག་ལ་མིག་གཏོད་པར་བྱའོ། །གཡོན་དུ་པདྨའི་རིགས་མཛེས་མ་འཛེམ་བག་དང་བཅས་པ་གསང་སྔགས་ཀྱི་ཚུལ་དང་རྗེས་སུ་མཐུན་ཞིང་<line/>
དོན་ཡོད་པའི་ཞགས་པ་ལ་མིག་གཏོད་པ་བྱའོ། །ལྷ་མོ་སྒྲོལ་མའི་བར་དུ་གནོད་སྦྱིན་མོ་རལ་པ་གཅིག་མ་བྱའོ། །པདྨའི་རིགས་མཛེས་མའི་བར་དུ་ཁྲོ་གཉེར་ཅན་བྱའོ། །<line/>
ཕྱོགས་གཉིས་པར་ལྷ་མོ་དཀར་མོ་ལག་ན་པདྨ་ཐོགས་པ་བྱའོ། །པདྨའི་རིགས་མཛེས་མའི་འོག་ཏུ་ཕོ་ཉ་མོ་གསང་སྔགས་ཀྱི་རྗེས་སུ་འབྲང་བ་བྱའོ། །རལ་པ་གཅིག་<line/>
མའི་འོག་ཏུ་ལྷ་མོ་ཆེན་མོ་འཇིགས་བྱེད་མ་བྱའོ། །གོང་དུ་གནས་གཙང་མའི་རིས་ཀྱི་ལྷའི་བུ་དང༌། བརྒྱ་བྱིན་དང༌། ཚངས་པ་དང༌། ཁྱབ་འཇུག་དང༌། དབང་ཕྱུག་ཆེན་པོ་མེ་ཏོག་སྣ་<line/>
</page>
<page index="310" id="351B">ཚོགས་ཐོགས་ཏེ་བཅོམ་ལྡན་འདས་ལ་མཆོད་པ་བྱེད་པ་བྱའོ། །འོག་ཏུ་རྒྱལ་པོ་ཆེན་པོ་བཞི་བྱའོ། །འཕགས་པ་སྤྱན་རས་གཟིགས་དབང་ཕྱུག་གི་འོག་ཏུ་འཕགས་པ་ཕྱག་ན་རྡོ་རྗེ་<line/>
འཇིགས་སུ་རུང་བ་གད་རྒྱངས་ཅན་ཁྲོ་བོ་དོན་ཡོད་པའི་རྒྱལ་པོ་དང་སྨྲ་བ་བྱའོ། །རས་ཀྱི་སྐུ་གཟུགས་འདི་མཐོང་བ་ཙམ་གྱིས་འཕགས་པ་སྤྱན་རས་གཟིགས་དབང་ཕྱུག་རི་བོ་པོ་ཊ་<line/>
ལ་ན་གཞལ་མེད་ཁང་དང་བཅས་པ་མངོན་སུམ་དུ་མཐོང་བར་རིག་པར་བྱའོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ། བམ་པོ་བཅུ་པ། མཐོང་བ་<line/>
ཙམ་གྱིས་སེམས་ཅན་དམྱལ་བ་ཆེན་པོ་བརྒྱད་ལས་ཐར་པར་འགྱུར། འཇིགས་པ་ཆེན་པོ་བརྒྱད་ལས་ཡོངས་སུ་གྲོལ་བར་འགྱུར། མཚམས་མེད་པ་ལྔ་བྱེད་པ་ཡོངས་སུ་ཐར་<line/>
པར་འགྱུར། དམ་པའི་ཆོས་སྤོང་བ་དང༌། སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤོང་བས་མཐོང་བ་ཙམ་གྱི་མོད་ལ་རྣམ་པར་དག་པར་འགྱུར། མནར་མེད་པ་ལ་<line/>
གཞོལ་བའི་མཐར་ཐུག་པ་ཡང་ཡོངས་སུ་གྲོལ་བར་འགྱུར་རོ། །ཚངས་པ་ཆེན་པོའི་བསོད་ནམས་བརྒྱ་སྟོང་གི་དགེ་བའི་རྩ་བ་བསྐྱེད་པར་འགྱུར། འཇིག་རྟེན་པ་ཐམས་ཅད་<line/>
ཀྱི་དགེ་བའི་རྩ་བ་མཆོག་ཐོབ་པར་འགྱུར། འཆི་བའི་དུས་ན་འཕགས་པ་སྤྱན་རས་གཟིགས་དབང་ཕྱུག་མངོན་སུམ་དུ་སྟོན་པར་འགྱུར་ཞིང་དབུགས་འབྱིན་པར་འགྱུར། ཤི་<line/>
</page>
<page index="311" id="352A">༄༅། །ནས་བདེ་བ་ཅན་གྱི་འཇིག་རྟེན་གྱི་ཁམས་སུ་སྐྱེ་བར་འགྱུར། སྒྲིབ་པ་ཐམས་ཅད་དང་བྲལ་ནས་ཚེ་རབས་བརྒྱ་སྟོང་ཕྲག་ལྔ་བཅུ་རྗེས་སུ་དྲན་པར་འགྱུར་རོ། །<line/>
བྱང་ཆུབ་ཀྱི་སྙིང་པོའི་མཐར་ཐུག་གི་བར་དུ་སྐྱེ་བ་འདི་ཐ་མ་ཡིན་ཏེ། འདི་མཐོང་བ་ཙམ་གྱིས་བསོད་ནམས་ཀྱི་ཕུང་པོ་དང་ལྡན་པར་འགྱུར་ན། ལྷག་པར་མང་དུ་བྱེད་པ་<line/>
ལྟ་ཅི་སྨོས་ཏེ། དེ་ནི། ཕྱིར་མི་ལྡོག་པར་འགྱུར། བླ་ན་མེད་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་རོ། །གལ་ཏེ་རིགས་ཀྱི་བུའམ། རིགས་ཀྱི་བུ་མོའམ།<line/>
དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མའམ། རྒྱལ་པོ་དང༌། བློན་པོ་དང༌། བཙུན་མོའི་འཁོར་དང་བཅས་པའམ། བཙུན་མོ་དམ་པ་གང་ལ་ལ་ཞིག་<line/>
གིས་རས་ཀྱི་སྐུ་གཟུགས་བསྒྲུབ་པར་བྱ་བ་དེའི་སྤྱན་སྔར་དོན་ཡོད་པའི་ཞགས་པའི་སྙིང་པོ་དྲན་པར་བྱེད་ཅིང༌། འཕགས་པ་སྤྱན་རས་གཟིགས་དབང་ཕྱུག་དེ་ལ་ཡང་མཆོད་<line/>
ན༑ དེས་ན་ཁྱོད་ཀྱིས་འདི་ལྟར་རིག་པར་བྱ་སྟེ། དོན་ཡོད་པའི་ཞགས་པའི་སྙིང་པོ་སྟོང་ཕྲག་བརྒྱ་འགྱུར་དུ་བཟླས་བརྗོད་ཀྱི་ཆོ་ག་ཆེན་པོ་བྱས་པ་ཡིན་ནོ། །གང་ཞིག་ཁྲོ་བོ་<line/>
དོན་ཡོད་པའི་ཞགས་པ་བཅོམ་ལྡན་འདས་ཀྱི་སྤྱན་སྔར་མི་སྨྲ་བར་ལན་གསུམ་བཟླས་བརྗོད་བྱས་ཏེ་ཆུས་དབང་བསྐུར་ན། དེས་ན་ཁྱོད་ཀྱིས་དེ་བཞིན་གཤེགས་པ་ཐམས་<line/>
</page>
<page index="312" id="352B">ཅད་དང༌། བྱང་ཆུབ་སེམས་དཔའ་ཐམས་ཅད་ཀྱིས་བདག་བྱང་ཆུབ་ཀྱི་སྙིང་པོ་ལ་ཐུག་གི་བར་དུ་དབང་བསྐུར་བར་འགྱུར་རོ་སྙམ་དུ་དེ་ལྟར་ཤས་པར་བྱའོ། །གང་གིས་དོན་ཡོད་<line/>
པར་གྲུབ་པའི་ཆོ་ག་ཞིབ་མོ་ཆེན་པོའི་གཟུངས་འཕགས་པ་སྤྱན་རས་གཟིགས་དབང་ཕྱུག་རས་ཀྱི་སྐུ་གཟུགས་ཀྱི་སྤྱན་སྔར་མངོན་སུམ་དུ་ཐལ་མོ་སྦྱར་ཏེ་འདུག་ནས་ལན་གསུམ་<line/>
བཟླས་ཏེ་བསྐོར་བ་ལན་བདུན་བྱས་ལ། ཆུའི་མཆོད་ཡོན་དང༌། ལྷ་བཤོས་དང༌། བདུག་སྤོས་དང༌། མེ་ཏོག་ཕུལ་ནས་ཕྱག་འཚལ་ལོ། །ཞེས་སྨྲས་ན། དེས་ཁྱོད་ཀྱིས་འདི་ལྟར་<line/>
ཤེས་པར་བྱ་སྟེ། གཟུངས་ཐམས་ཅད་སོ་སོར་ལན་སྟོང་ཕྲག་བརྒྱ་བཟླས་པར་འགྱུར་ཞིང༌། དོན་ཡོད་པའི་ཞགས་པའི་སྙིང་པོ་རྣམ་པར་གྲོལ་བའི་དཀྱིལ་འཁོར་གྱི་ཆོས་ཀྱི་རྣམ་<line/>
གྲངས་ཆེན་པོ་འདི་ལན་སྟོང་ཕྲག་བརྒྱ་བཟླས་པར་འགྱུར་རོ། །དོན་ཡོད་པའི་ཞགས་པའི་ཕྱག་རྒྱ་བྱས་ལ་འཕགས་པ་སྤྱན་རས་གཟིགས་དབང་ཕྱུག་གི་ཞལ་ལ་མིག་གཏད་<line/>
དེ་ལག་པ་གཡས་གཡོན་གཉིས་སྦྱར་ལ་སྙིང་གར་བཞག་ཅིང༌། ཚུལ་འདིས་ཕྱག་རྒྱ་རེ་རེ་ནས་ལན་སྟོང་ཕྲག་བརྒྱ་བྱས་པར་འགྱུར་རོ། །བཅོམ་ལྡན་འདས། རིགས་ཀྱི་བུའམ།<line/>
རིགས་ཀྱི་བུ་མོའམ། དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མའམ། རྒྱལ་པོ་དང༌། རྒྱལ་པོའི་བཙུན་མོ་དམ་པ་གང་ལ་ལ་ཞིག་འཕགས་པ་སྤྱན་<line/>
</page>
<page index="313" id="353A">༄༅། །རས་གཟིགས་དབང་ཕྱུག་དོན་ཡོད་པའི་ཞགས་པའི་སྙིང་པོ་འདི་བརྒྱ་སྟོང་ཕྲག་ཁྲི་བཟླས་བརྗོད་བྱ་བར་འདོད་པ་དང༌། དེ་བཞིན་གཤེགས་པ་བརྒྱ་སྟོང་<line/>
ཕྲག་ཁྲིས་དབང་བསྐུར་བར་འདོད་པ་དང༌། རྣམ་པར་གྲོལ་བའི་དཀྱིལ་འཁོར་མཐའ་དག་གི་ཆོ་ག་ཞིབ་མོ་འདི་རྫོགས་པར་ལན་བརྒྱ་སྟོང་ཁྲི་བཟླས་པར་འདོད་པ་དང༌།<line/>
དོན་ཡོད་པའི་ཞགས་པའི་ཕྱག་རྒྱ་འདི་ལན་བརྒྱ་སྟོང་ཕྲག་ཁྲི་བྱ་བར་འདོད་པ་དེས་རས་ཀྱི་སྐུ་གཟུགས་ལ་བརྩོན་པར་བྱ་སྟེ། རས་ཀྱི་སྐུ་གཟུགས་མངོན་དུ་བཞག་ནས་གནས་<line/>
གཙང་ཞིང་དབེན་པ། དབེན་པར་གནས་སམ། འཆག་སའམ། དགོན་པའི་གནས་སམ། ཕུག་གམ། རིའི་རྩེ་མོའམ། གཙུག་ལག་ཁང་ངམ། ཁང་པར་གཙང་སྦྲ་དང་<line/>
བྱི་དོར་བྱས་ཏེ་བ་སེར་མོའི་ལྕི་བ་ལེགས་པར་མཉེས་ལ། བ་ལས་བྱུང་བ་ལྔ་དང་བསྲེས་ཏེ་བསྐུས་ལ་སྤོས་སྣ་ཚོགས་ཀྱི་བྱུག་པས་བྱུགས་ནས་རས་ཀྱི་སྐུ་གཟུགས་ཀྱི་སྤྱན་སྔར་<line/>
ཙནྡན་དཀར་པོའི་དཀྱིལ་འཁོར་བྱས་ཏེ་གུར་གུམ་གྱིས་ཁྲུ་དོའི་ཚད་ཙམ་བྲིས་ལ་གླ་རྩི་དང༌། ག་པུར་གྱིས་མཆོད་པར་བྱའོ། །དྲི་ཆབ་ཀྱི་བུམ་པ་དྲི་རྣམ་པ་སྣ་ཚོགས་<line/>
ཀྱིས་བཀང་སྟེ་རས་ཀྱི་མགུལ་ཆིངས་ཀྱིས་བཅིངས་ལ་དཀྱིལ་འཁོར་གྱི་དབུས་སུ་གཞག་པར་བྱ། མེ་ཏོག་དང༌། བདུག་སྤོས་དྲི་ཞིམ་པོ་དང༌། གཏོར་མ་དང༌། མེ་ཏོག་གི་<line/>
</page>
<page index="314" id="353B">ཕྲེང་བ་ཉིད་ཤུ་རྩ་གཅིག་གཞག་པར་བྱ། དྲི་ཆབ་ཀྱིས་བཀང་བ་བརྒྱད་ཕྱོགས་བཞིར་གཞག་པར་བྱ། འོ་མས་བཀང་བའི་སྣོད་བརྒྱད་གཞག་པར་བྱ། སྟེགས་བུའི་དྲུང་དུ་འོ་མས་བཀང་<line/>
བའི་སྣོད་གཞག་པར་བྱ། འོ་ཐུག་དང༌། སྦྱར་ཐུག་དང༌། ཁཎྜ་ཁ་དྱ་དང༌། འབྲས་ཆན་དང༌། ལག་པན་དང༌། བུ་རམ་དང༌། ཤ་ཁ་ར་དང༌། ཞུན་མར་གྱིས་བཀང་བའི་སྣོད་གཞག་པར་<line/>
བྱ༑ ཨ་ག་རུ་ནག་པོ་དང༌། ཙནྡན་དཀར་པོ་དང༌། ག་པུར་དང༌། ཀུན་ཏུ་རུ་དང༌། ཤི་རི་པཱ་ས་ཀ་དང༌། ཅུང་པེང་རྣམས་སྣོད་དུ་བཞག་ནས་ཨ་ག་རུའི་ཡམ་སྲེག་ཤིང་གིས་སྦྱིན་སྲེག་བྱ།<line/>
མེ་ཏོག་སྣ་ཚོགས་ཀྱིས་བརྒྱན་པར་མར་གྱི་མར་མེ་སུམ་ཅུ་རྩ་གཉིས་ཀྱིས་བལྟམ་པར་བྱའོ། །དེ་ནས་རིག་སྔགས་འཆང་གཙང་མས་གོས་གཙང་མ་བགོས་ཤིང་ཁྲུས་ལེགས་<line/>
པར་བྱས་པས་ཚེས་བཅུ་བཞི་ནས་བཅོ་ལྔའི་བར་དུ་འཕགས་པ་སྤྱན་རས་གཟིགས་ཀྱི་དབང་ཕྱུག་གི་རས་ཀྱི་སྐུ་གཟུགས་ལ་མཆོད་པར་བྱའོ། །དེའི་འོག་ཏུ་རིག་སྔགས་<line/>
འཆང་གིས་ཁྲོ་བོའི་རྒྱལ་པོ་ལན་བདུན་བཟླས་ཏེ་དྲི་ཆབ་ཀྱིས་དབང་བསྐུར་བར་བྱ། དོན་ཡོད་པའི་ཞགས་པའི་སྙིང་པོ་ལན་ཉི་ཤུ་རྩ་གཅིག་བྱ། དེ་ནས་མི་སྨྲ་བར་སྐྱིལ་མོ་ཀྲུང་<line/>
དུ་འདུག་སྟེ་བཟླས་བརྗོད་ཀྱི་ཕྱག་རྒྱ་བཅིངས་ལ། དོན་ཡོད་པའི་ཞགས་པའི་སྙིང་པོ་ལན་བརྒྱ་རྩ་བརྒྱད་བཟླ་བར་བྱ། དེའི་འོག་ཏུ་དོན་ཡོད་པར་གྲུབ་པའི་རིག་སྔགས་ཀྱི་རྒྱལ་<line/>
</page>
<page index="315" id="354A">༄༅། །བོ་སྟོང་རྩ་བརྒྱད་བཟླས་པར་བྱས་ན། དེ་ནས་རས་ཀྱི་སྐུ་གཟུགས་ལས་འོད་ཟེར་བདུན་བྱུང་ནས་ཀུན་ཏུ་སྣང་བར་བྱས་ཏེ་ལན་གསུམ་བསྐོར་བ་བྱས་<line/>
ནས་འཕགས་པ་སྤྱན་རས་གཟིགས་དབང་ཕྱུག་གི་དཔྲལ་པའི་སྤྱན་དུ་ཞུགས་པར་འགྱུར་རོ། །ཞུགས་པ་ཙམ་གྱི་མོད་ལ་ས་ཆེན་པོ་གཡོ་བར་འགྱུར་ཞིང་རིག་སྔགས་<line/>
འཆང་ཡང་སྙིང་དགའ་ཞིང་བ་སྤུ་ལྡང་བར་འགྱུར། མདོག་མདངས་ཡོངས་སུ་དག་པར་འགྱུར། འཕགས་པ་སྤྱན་རས་གཟིགས་དབང་ཕྱུག་གི་མཆོག་སྦྱིན་པའི་ཕྱག་<line/>
གི་སོར་མོ་ལས་ལྷའི་ཆུ་འཛག་པར་འགྱུར། ཞབས་གཉིས་ལས་འོ་མ་འཛག་པར་འགྱུར། དོན་ཡོད་པའི་ཞགས་པའི་ཕྱག་འབར་བར་འགྱུར། ཕྱག་ན་པདྨའི་པདྨ་ལོ་<line/>
མ་གཡོ་བར་འགྱུར་རོ། །རྩེ་གསུམ་གཡོ་བར་འགྱུར་ཞིང་ལེགས་སོ། །ཞེས་བྱ་བའི་སྒྲ་འགྱུར་བར་འགྱུར་ཏེ༑ རིགས་ཀྱི་བུ། ལེགས་སོ་ལེགས་སོ། །ཁྱོད་ཀྱིས་དོན་ཡོད་<line/>
པའི་ཞགས་པའི་སྙིང་པོ་གྲུབ་ཀྱི། ལས་ཐམས་ཅད་བྱོས་ཤིག །ཁྱོད་ཀྱིས་དོན་ཡོད་གྲུབ་པའི་ཆོ་ག་ཞིབ་མོའི་རྒྱལ་པོ་ཆེན་པོ་དམ་པ་གྲུབ་བོ་ཞེས་ནས་དེ་ནས་འཕགས་<line/>
པ་སྤྱན་རས་གཟིགས་དབང་ཕྱུག་རང་གི་གཟུགས་སྟོན་པར་འགྱུར་རོ། །འདོད་པ་ཐམས་ཅད་ཀྱི་མཆོག་སྦྱིན་པར་མཛད་དོ། །འདི་ནི། གྲུབ་པའི་མཆོག་བླ་ན་མེད་པ་<line/>
</page>
<page index="316" id="354B">སྟེ༑ མ་བསྒྲུབས་པར་ལས་བྱེད་པའོ། །དེ་ནས་དབང་དུ་བྱ་བར་འདོད་པས་མེ་ཏོག་པདྨ་ལ་ལན་བརྒྱ་རྩ་བརྒྱད་བཟླས་ལ། འཕགས་པ་སྤྱན་རས་གཟིགས་དབང་ཕྱུག་ལ་ཕུལ་ཏེ་<line/>
གང་གི་མིང་ནས་བརྗོད་པ་དེ་དབང་དུ་འགྱུར་རོ། །སྣ་མའི་མེ་ཏོག་ལ་ལན་བརྒྱ་རྩ་བརྒྱད་བཟླས་ཏེ་འཕགས་པ་སྤྱན་རས་གཟིགས་དབང་ཕྱུག་ལ་ཕུལ་ལ། ཡང་ལན་བདུན་བཟླས་<line/>
ནས་མེ་ཏོག་སྙིང་པོ་བླངས་ཏེ་གང་ལ་བྱིན་པ་དབང་དུ་འགྱུར་རོ། །གདོན་གྱིས་ཟིན་པ་ལ་བྱིན་ན། གནོད་ཐམས་ཅད་ལས་ཡོངས་སུ་གྲོལ་བར་འགྱུར་རོ། །ནད་ཀྱིས་ཐེབས་པ་ལ་<line/>
བྱིན་ན༑ ནད་ཐམས་ཅད་ལས་ཡོངས་སུ་གྲོལ་བར་འགྱུར་རོ། །རྒྱལ་པོའི་སྒོར་གཏོར་ན། རྒྱལ་པོ་བཙུན་མོའི་འཁོར་དང་བཅས་པ་དབང་དུ་འགྱུར་རོ། །མི་རོ་བསྲེགས་པའི་<line/>
སའི་སྟེང་དུ་གཏོར་ན། སེམས་ཅན་དེ་སེམས་ཅན་དམྱལ་བ་ལས་ཡོངས་སུ་གྲོལ་བར་འགྱུར་རོ། །མནར་མེད་པ་ན་གནས་པའི་སེམས་ཅན་ལ་གཏོར་ན། སྐད་ཅིག་དེ་ལ་<line/>
ཡོངས་སུ་གྲོལ་བར་འགྱུར་རོ། །ཉལ་བའི་སྔས་སུ་བཞག་ན། རྨི་ལམ་ཆེན་པོ་མཐོང་བར་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་སྐུ་སྟོན་པར་མཛད་ཅིང་ཡིད་<line/>
དུ་འོང་བ་ཐམས་ཅད་གསུང་བར་འགྱུར་རོ། །སྐྱེས་པ་འམ་བུད་མེད་གང་གི་སྟེང་དུ་གཏོར་བ་དེ་དབང་དུ་འགྱུར་ཞིང་གྲིབ་མ་བཞིན་འབྲང་བར་འགྱུར་རོ། །རྒྱལ་པོའི་སྟེང་དུ་<line/>
</page>
<page index="317" id="355A">༄༅། །གཏོར་ན། དེ་བཞིན་དུ་འགྱུར་རོ། །ལྷའི་གཟུགས་བརྙན་གྱི་སྟེང་དུ་བཞག་ན། འགུགས་པར་འགྱུར་ཞིང་ལས་ཐམས་ཅད་བྱེད་པར་འགྱུར་རོ། །མིག་<line/>
སྨན་སྒྲུབ་པར་འདོད་པས་རས་ཀྱི་སྐུ་གཟུགས་ཀྱི་སྤྱན་སྔར་མིག་སྨན་ལྡོད་རོས་ལ་སྟོང་རྩ་བརྒྱད་བཟླས་ན། གྲུབ་པའི་རྟགས་གསུམ་སྟོན་པར་འགྱུར་ཏེ། འབར་བ་དང༌།<line/>
དབུ་བ་འབྱུང་བ་དང༌། དུད་པ་འབྱུང་བར་འགྱུར་ཏེ། དེས་མིག་ལ་བསྐུས་ན། མི་སྣང་བར་འགྱུར་རོ། །གཏེར་ཐམས་ཅད་མཐོང་བར་འགྱུར་རོ། །གནོད་སྦྱིན་གྱི་གནས་<line/>
ཐམས་ཅད་མཐོང་བར་འགྱུར་རོ། །དཔྲལ་བར་ཐིག་ལེ་བྱས་ན། ཕུག་ཐམས་ཅད་དུ་འཇུག་པར་འགྱུར། སྒོ་ཐམས་ཅད་དང་འཁྲུལ་འཁོར་ཐམས་ཅད་འབྱེ་བར་འགྱུར་<line/>
རོ༑ ༑ཡན་ལག་དང་ཉིང་ལག་ལ་བསྐུས་ན། ནམ་མཁའ་ལ་འགྲོ་བར་འགྱུར། སྤྱི་བོར་ཐིག་ལེ་བྱས་ན། འཕགས་པ་སྤྱན་རས་གཟིགས་དབང་ཕྱུག་རྟག་ཏུ་མཆོག་<line/>
སྦྱིན་པར་འགྱུར་རོ། །མིག་ལ་བྱུགས་ན། ཁྱབ་འཇུག་དང་དབང་ཕྱུག་ཆེན་པོ་ལ་སོགས་པ་ལྷ་རྣམས་རྟག་ཏུ་ཕྱི་བཞིན་འབྲང་བར་འགྱུར་ཞིང་དགོས་པ་ཐམས་ཅད་<line/>
འགྲུབ་པར་བྱེད་དོ། །མཚན་མོ་མིག་ལ་བསྐུས་ན། ཉིན་མོ་བཞིན་དུ་མཐོང་བར་འགྱུར་ཞིང་གཏེར་ཐམས་ཅད་འབྱུང་བར་འགྱུར་ཏེ། ཁ་ཕུག་ནས་དོར་བར་བྱའོ། །<line/>
</page>
<page index="318" id="355B">རང་གི་ལུས་ལ་བྱུགས་ན། ཇི་སྲིད་འཚོའི་བར་དུ་གོ་ཆ་བགོས་པའི་ལུས་སུ་འགྱུར། གནོད་སྦྱིན་དང༌། སྲིན་པོ་ལ་སོགས་པས་མི་མཐོང་བར་འགྱུར་ཞིང་ལས་ཐམས་ཅད་བྱེད་<line/>
པར་འགྱུར་ཏེ། ཚེ་བསྐལ་པ་སྟོང་ཐུབ་པར་འགྱུར་རོ། །ཡང་ན་བཟའ་བ་དང་སྙིང་གར་བསྐུ་བ་བྱས་ན། ནག་པོ་ཆེན་པོའི་གཟུགས་སུ་འགྱུར་ཞིང་ལྷ་ཐམས་ཅད་ཀྱི་གཟུགས་<line/>
སྟོན་པར་འགྱུར་བ་ནས་ཚངས་པ་དང༌། ཁྱབ་འཇུག་དང༌། དབང་ཕྱུག་ཆེན་པོའི་གཟུགས་དང༌། གཟུགས་སྣ་ཚོགས་མང་པོ་སྟོན་པར་འགྱུར། ཟླ་བ་དང༌། ཉི་མ་སྟོན་པར་འགྱུར།<line/>
ལྡོང་རོས་དང༌། གིའུ་ཝང་དང༌། སཽ་བི་རཱ་ཀ་དང༌། གུར་གུམ་དང༌། ཀྲ་ཀུ་དྷ་ལ་དོན་ཡོད་པར་གྲུབ་པ་ཁྲི་བཟླས། དོན་ཡོད་པའི་ཞགས་པའི་སྙིང་པོ་སྟོང་རྩ་བརྒྱད་བཟླས། ཁྲོ་བོའི་<line/>
རྒྱལ་པོ་བརྒྱ་རྩ་བརྒྱད་བཟླས་པ་བྱས་ཏེ་ཐམས་ཅད་དུ་མི་སྨྲ་བར་བྱ་ཞིང༌། འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་བཏགས་ལ་རས་ཀྱི་སྐུ་གཟུགས་ལ་མངོན་<line/>
དུ་ཕྱོགས་ཏེ་གཙང་མས་གོས་གཙང་མ་བགོས་ལ་ཚེས་བཅོ་ལྔ་ཉ་ལ་ཉིན་ཞག་གཅིག་སྨྱུང་བ་བྱས་ཏེ་ཕྱེ་མ་ཞིབ་ཏུ་བཏགས་ཏེ། ཡང་དོན་ཡོད་པའི་ཞགས་པའི་སྙིང་པོ་དང༌།<line/>
ཁྲོ་བོའི་རྒྱལ་པོ་དང༌། དོན་ཡོད་པ་གྲུབ་པའི་རིག་སྔགས་ཀྱི་རྒྱལ་པོ་བརྒྱ་རྩ་བརྒྱད་བཟླས་བརྗོད་བྱས་ལ་།འཕགས་པ་སྤྱན་རས་གཟིགས་དབང་ཕྱུག་གི་ཕྱག་ཏུ་བཞག་སྟེ།<line/>
</page>
<page index="319" id="356A">༄༅། །མཆོད་པ་ཆེན་པོ་བྱས་ནས་རས་ཀྱི་སྐུ་གཟུགས་ལ་མཆོད་པ་བྱས་ལ་ཉིན་ཞག་གཅིག་མྱུང་བ་བྱས་ཏེ། རས་ཀྱི་སྐུ་གཟུགས་ཀྱི་སྤྱན་སྔར་སྐྱིལ་མོ་ཀྲུང་དུ་<line/>
འདུག་ལ་དོན་ཡོད་པའི་ཞགས་པའི་ཕྱག་རྒྱ་ལན་ཉི་ཤུ་རྩ་གཅིག་བྱ། དོན་ཡོད་པའི་ཞག་པའི་སྙིང་པོ་ལན་ཉི་ཤུ་རྩ་གཅིག་བཟླས་པ་བྱས་ཏེ་བཟླས་བརྗོད་ཀྱི་ཕྱག་རྒྱ་<line/>
བྱས་ལ༑ ཁྲོ་བོའི་གསང་སྔགས་ལན་བདུན་བཟླས་ཏེ། དེའི་འོག་ཏུ་མིག་ལ་བསྐུས་ནས་དོན་ཡོད་པར་གྲུབ་པའི་གཟུངས་བཟླས་པར་བྱས་ན། བསྐུས་པ་ཙམ་གྱིས་འཕགས་<line/>
པ་སྤྱན་རས་གཟིགས་དབང་ཕྱུག་རི་བོ་པོ་ཊ་ལ་དང་བཅས། །གཞལ་མེད་ཁང་དང་བཅས། །བྱང་ཆུབ་སེམས་དཔའི་ཚོགས་དང་བཅས་པའི་རི་བོ་པོ་ཊ་ལ་ན་གནས་པ་<line/>
མཐོང་བར་འགྱུར་རོ། །བདེ་བ་ཅན་གྱི་འཇིག་རྟེན་གྱི་ཁམས་མཐོང་བར་འགྱུར་ཞིང་དེ་བཞིན་གཤེགས་པ་འོད་དཔག་མེད་ཆོས་འཆད་པ་མཐོང་པར་འགྱུར། ཆོས་<line/>
བཤད་པ་དེ་ཡང་ཐོས་པར་འགྱུར། ཕྱོགས་བཅུའི་དེ་བཞིན་གཤེགས་པ་བྱང་ཆུབ་སེམས་དཔའི་ཚོགས་དང་བཅས། ཉན་ཐོས་ཀྱི་དགེ་འདུན་དང་བཅས། སངས་རྒྱས་<line/>
ཀྱི་ཞིང་གཞལ་མེད་ཁང་དང་བཅས་པ་མཐོང་བར་འགྱུར་ཞིང་ཆོས་འཆད་པའི་གསུང་གི་སྒྲ་དེ་ཡང་ཐོས་པར་འགྱུར་རོ། །འདི་ལྟར་རིགས་ངན་གྱི་རིགས་སུ་སྐྱེས་པ་<line/>
</page>
<page index="320" id="356B">དང༌། མནར་མེད་པ་ལ་གཞོལ་བ་དང༌། མཚམས་མེད་པ་ལྔ་བྱེད་པ་གང་ཡིན་པ་ཐམས་ཅད་ཀྱང་དེ་བཞིན་གཤེགས་པ་ཐམས་ཅད་ཀྱི་བྱིན་གྱི་རླབས་དང༌། འཕགས་པ་སྤྱན་རས་<line/>
གཟིགས་དབང་ཕྱུག་གི་ཐུགས་རྗེས་དགོངས་པར་འགྱུར་ཞིང་རྨི་ལམ་དུ་སྟོན་པར་མཛད་དོ། །སྡིག་པ་དང་སྒྲེབ་བ་ཐམས་ཅད་རྣམ་པར་སྦྱོང་པར་འགྱུར། མཆོག་ཐམས་ཅད་སྦྱིན་<line/>
པར་འགྱུར། དོན་ཡོད་པའི་ཞགས་པའི་སྙིང་པོའི་དངོས་གྲུབ་སྦྱིན་པར་འགྱུར། ལྷའི་ལོ་སྟོང་དུ་འཚོ་བར་འགྱུར་ཞིང་ལྷའི་བདེ་བ་ཉམས་སུ་མྱོང་བར་འགྱུར། ནད་ཀྱིས་ཐེབས་པ་<line/>
ཐམས་ཅད་ལ་མིག་སྨན་འདིས་བསྐུས་ན། ནད་ཐམས་ཅད་ཞི་བར་འགྱུར་ཞིང་རིམས་ཐམས་ཅད་སེལ་བར་འགྱུར་རོ། །དུག་ཐམས་ཅད་ལ་བསྐུས་པ་ཙམ་གྱིས་དུག་མེད་པར་<line/>
འགྱུར་རོ། །འཇིགས་པ་ཐམས་ཅད་ལ་མིག་ལ་བསྐུས་ན། མི་མཐོང་བར་འགྱུར། ཕྱིར་རྒོལ་བ་དང༌། དགྲ་བོ་དང༌། གཡོ་ཅན་དང༌། ཆོམ་པོ་དང༌། རྐུན་པོ་ཐམས་ཅད་ཀྱིས་མི་<line/>
མཐོང་བར་འགྱུར། མཚོན་གདབ་པའི་འཇིགས་པ་འབྱུང་བར་མི་འགྱུར། འཐབ་པ་དང༌། རྩོད་པ་དང༌། ཁྲག་ཁྲུག་ལ་མིག་ལ་བསྐུས་ན། ཐམས་ཅད་ལས་རྒྱལ་ཞིང་ལན་ཐེབས་<line/>
པར་འགྱུར་རོ། །གཡུལ་དོ་ཐམས་ཅད་དུ་མིག་ལ་བསྐུས་ན། གཡུལ་འགྱེད་པ་ལས་རྒྱལ་བར་འགྱུར་ཞིང་དཔུང་གི་མཆོག་རྒྱལ་བར་འགྱུར་རོ། །རྒྱལ་པོའི་ཕོ་བྲང་དུ་འགྲོ་བའི་<line/>
</page>
<page index="321" id="357A">༄༅། །ཚེ་མིག་ལ་བསྐུས་ན། རྒྱལ་པོ་བཅུན་མོའི་འཁོར་དང་བཅས་པ་དབང་དུ་འགྱུར་རོ། །མི་སྨྲ་བར་གྲོང་ཁྱེར་དུ་སོང་ན། སྐྱེས་པ་དང་བུད་མེད་དང༌། ཁྱེའུ་དང༌།<line/>
བུ་མོ་གྲོང་ཁྱེར་ན་གནས་སོ་ཆོག་ཐམས་ཅད་དབང་དུ་འགྱུར་རོ། །མིག་གཡས་པ་ལ་བསྐུས་ན། རིགས་བཞིའི་འཇིག་རྟེན་གང་མིག་གིས་མཐོང་པ་དེ་ཐམས་ཅད་དབང་དུ་<line/>
འགྱུར་རོ། །མིག་གཡོན་པ་ལ་བསྐུས་ན། རིགས་ངན་ཐམས་ཅད་དབང་དུ་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གི་ཕྱག་གཡས་པ་ནས་བཟུང་སྟེ་དོན་<line/>
ཡོད་པ་གྲུབ་པའི་རིག་སྔགས་ཀྱི་རྒྱལ་པོ་ལན་སྟོང་རྩ་བརྒྱད་བཟླས་བརྗོད་བྱས་ཏེ་འཕགས་པ་སྤྱན་རས་གཟིགས་དབང་ཕྱུག་ལ་མཆོད་པ་བྱས་ན། དེ་ནས་དོན་ཡོད་པའི་<line/>
ཞགས་པའི་སྙིང་པོ་དང༌། ཁྲོ་བོའི་རྒྱལ་པོ་དང༌། གཟུངས་ཐམས་ཅད་སོ་སོར་ལན་སྟོང་ཕྲག་བརྒྱ་བརྒྱ་བཟླས་པར་འགྱུར། དེ་བཞིན་གཤེགས་པ་དགྲ་བཅོམ་པ་ཡང་དག་<line/>
པར་རྫོགས་པའི་སངས་རྒྱས་བྱེ་བ་སྟོང་ཕྲག་དྲུག་ཅུའི་དྲུང་དུ་དགེ་བའི་རྩ་བ་བསྐྱེད་པར་འགྱུར། ཐམས་ཅད་ཀྱིས་བཟུང་བ་བྱས་པར་འགྱུར། དེ་བཞིན་གཤེགས་པ་<line/>
སྟོང་མཉེས་པར་བྱས་པར་འགྱུར། དེ་བཞིན་གཤེགས་པ་སྟོང་ཕྲག་དྲུག་ཅུ་རྩ་བཞི་མངོན་དུ་མཐོང་བ་ཐོབ་པར་འགྱུར། འཇིག་རྟེན་པའི་དོན་ཐམས་ཅད་འགྲུབ་པར་<line/>
</page>
<page index="322" id="357B">འགྱུར༑ སྡེན་གྱི་སྒྲིབ་པས་མནར་མེད་པའི་གནས་སུ་འགྲོ་བ་ཡོངས་སུ་དག་པར་འགྱུར། ནམ་ཡང་ངན་སོང་དུ་འགྲོ་བར་མི་འགྱུར། ཚེ་རབས་ཚེ་རབས་སུ་སྐྱེ་བ་དྲན་པར་<line/>
འགྱུར༑ ལྷ་ཐམས་ཅད་ཀྱང་མཆོག་སྦྱིན་པར་འགྱུར་ཞིང་རྟག་ཏུ་སྲུང་བ་དང༌། བསྐྱབ་པ་དང༌། སྦ་བ་བྱེད་པར་འགྱུར་རོ། །ཕྱག་གཡོན་པ་མནན་ཏེ་ལན་སྟོང་རྩ་བརྒྱད་བཟླས་<line/>
བརྗོད་བྱས་ན། བཟླས་པ་ཙམ་གྱི་མོད་ལ་ལྷ་དང༌། ཀླུ་དང༌། གནོད་སྦྱིན་དང༌། སྲིན་པོ་ལ་སོགས་པ་བཀུག་པར་འགྱུར་ཞིང་ཐམས་ཅད་དབང་དུ་འགྱུར་ཏེ་གནས་སོ། །གང་གི་<line/>
ཚེ་དགོས་པ་བྱུང་བ་དེའི་ཚེ་དོན་ཡོད་པར་གྲུབ་པའི་རིག་སྔགས་ཀྱི་རྒྱལ་པོ་ལན་བདུན་བཟླས་པ་བྱས་ན། ལྷ་དང༌། ཀླུ་ལ་སོགས་པ་ཐམས་ཅད་ཀྱང་ལས་ཐམས་ཅད་བྱེད་ཅིང་<line/>
རྟག་ཏུ་རྒྱུན་མི་འཆད་བར་ཕྱི་བཞིན་འབྲང་བར་འགྱུར་རོ། །ལྟེ་བའི་གནས་སུ་མནན་ཏེ་ཀླུ་ལ་སོགས་པ་ཐམས་ཅད་ཆར་གྱི་རྒྱུན་འབེབས་པར་འགྱུར་ཏེ། འཛམ་བུའི་གླིང་<line/>
མཐའ་དག་ཚིམ་པར་བྱེད་པར་འགྱུར་རོ་སྙམ་དུ་ལན་བརྒྱ་རྩ་བརྒྱད་བཟླས་ན། གང་དང་གང་དུ་སོང་བ་དེར་སྐྱེས་པའམ། །བུད་མེད་དམ། །རྒྱལ་པོ་འམ། རྒྱལ་མོའམ་<line/>
དགེ་སྦྱོང་ངམ། །བྲམ་ཟེའམ། དགེ་བསྙེན་ནམ། དགེ་བསྙེན་མ་ལ་གང་བསམ་པ་དང༌། གང་བཅོལ་བ་དང༌། གང་སྨྲས་པའི་ལས་དེ་ཐམས་ཅད་སྒྲུབ་པར་འགྱུར་རོ། །<line/>
</page>
<page index="323" id="358A">༄༅། །དབུ་ནས་བཟུང་སྟེ་བཟླས་ན། ཚངས་པའི་འཇིག་རྟེན་གྱི་བར་དུ་དབང་དུ་བྱས་པར་འགྱུར་ཏེ། ཐམས་ཅད་ལ་དབང་བསྒྱུར་ཅིང་བསྒོ་བ་བཞིན་བྱེད་པར་<line/>
འགྱུར་རོ། །ཐོག་མར་བཟླས་བརྗོད་སྟོང་རྩ་བརྒྱད་བྱས་ནས་བཟླས་པ་བྱའོ། །ཞབས་གཉིས་མནན་ཏེ་སྟོང་ཕྲག་བཅུ་བཟླས་པ་བྱས་ན། ས་འོག་ཡན་ཆད་དབང་དུ་བྱས་<line/>
པར་འགྱུར་ཞིང་ལས་ཐམས་ཅད་བྱེད་པར་འགྱུར་ཏེ། མངག་གཞུག་པ་ཐམས་ཅད་བྱེད་པར་འགྱུར་རོ། །པདྨ་ལ་སྟོང་རྩ་བརྒྱད་བཟླས་ནས་པདྨའི་མཚེ་འུར་བོར་ན། པདྨ་<line/>
ཟད་མི་ཤེས་པ་འབྱུང་ཞིང་པདྨ་དུས་ཐམས་ཅད་པར་འགྱུར་རོ། །ཨུཏྤ་ལ་ལ་ལན་སྟོང་རྩ་བརྒྱད་བཟླས་ནས་ཨུཏྤ་ལའི་མཚེ་འུར་བོར་ན། ཨུཏྤ་ལ་སྔོན་པོ་ཟད་མི་ཤེས་<line/>
པ་འབྱུང་བར་འགྱུར་ཞིང་ནམ་ཡང་ཉམས་པར་མི་འགྱུར་ཏེ། དུས་ཐམས་ཅད་དུ་མེ་ཏོག་འབྱུང་བར་འགྱུར་རོ། །དེ་བཞིན་དུ་སྣ་མའི་མེ་ཏོག་དང༌། གནྡྷ་བཱཪྵེ་ཀ་དང༌།<line/>
ཡཱུ་ཐི་ཀ་དང༌། ན་བ་མཱའི་མེ་ཏོག་རྣམས་ཀྱང་དུས་ཐམས་ཅད་དུ་མེ་ཏོག་འབྱུང་བར་འགྱུར་ཞིང་ཟད་མི་ཤེས་པར་འགྱུར་རོ། །འབྲས་བུ་དང་མེ་ཏོག་ལ་ལན་བརྒྱ་རྩ་<line/>
བརྒྱད་བཟླས་ཏེ་སྐྱེད་མོས་ཚལ་ལམ། ནགས་ཚལ་གྱི་ནང་དུ་གཏོར་ན། མེ་ཏོག་དང༌། འབྲས་བུ་ཟད་མི་ཤེས་ཤིང་དུས་ཐམས་ཅད་པར་འགྱུར་རོ། །དཔལ་ཆེན་མོ་<line/>
</page>
<page index="324" id="358B">དགུག་པར་འདོད་པས་སྤྲ་ཚིལ་ལས་ལྷ་མོ་དཔལ་ཆེན་མོ་སྐྱིལ་མོ་ཀྲུང་ཕྱེད་དུ་འདུག་པ། རྒྱན་ཐམས་ཅད་ཀྱིས་བརྒྱན་པ། ལུམ་[?]བཏུད་པ། ལག་པ་ན་པདྨ་ཐོགས་པ། བྲང་རྒྱས་<line/>
པ་བྱས་ལ། འབྲས་བུ་དང༌། མེ་ཏོག་དགྲམ་པར་བྱ་ཞིང་ག་བུར་དང༌། གླ་རྩི་དང༌། ཙནྡན་དཀར་པོས་མཆོད་པ་བྱས་ལ་རས་ཀྱི་སྐུ་གཟུགས་ཀྱི་སྤྱན་སྔར་གཞག་པར་བྱ་ཞིང་སྔར་<line/>
ཙནྡན་དཀར་པོ་ལས་བྱས་པའི་དཀྱིལ་འཁོར་གྱི་ཆོ་ག་བཞིན་བྱས་ལ། འཕགས་པ་སྤྱན་རས་གཟིགས་དབང་ཕྱུག་རས་ཀྱི་སྐུ་གཟུགས་ལ་ཨ་ག་རུའི་བདུག་པ་དབུལ་བར་བྱ། དཔལ་<line/>
ལྷ་མོ་ཆེན་མོ་ལ་ཙནྡན་དཀར་པོའི་བདུག་པ་དབུལ་བར་བྱ་ཞིང་གཉིས་ཀ་ལ་མཆོད་པ་དང་བསྙེན་བཀུར་བྱ། གཏོར་མ་དཀར་པོ་དང༌། དྲི་ཆབ་དབུལ་བར་བགྱི། །མཆོད་ཡོན་<line/>
སྟོང་དབུལ་བར་བྱ་སྟེ། རིག་སྔགས་འཆང་ཙན་མ་དུས་གསུམ་དུ་ཁྲུས་བྱ་ཤིང་གོས་གཙང་མ་བགོས་པས་མངོན་དུ་ཕྱོགས་ཏེ་སྐྱིལ་མོ་ཀྲུང་དུ་འདུག་ནས་དོན་ཡོད་པའི་<line/>
ཞགས་པའི་ཕྱག་རྒྱ་ལན་བདུན་བྱས་ལ་ཅི་རྙེད་པའི་དྲི་དང༌། ཕེང་བ་དང༌། མེ་ཏོག་ལ་དོན་ཡོད་པའི་ཞགས་པའི་སྙིང་པོ་ལན་བརྒྱ་རྩ་བརྒྱད་བཟླས་ཏེ་དཔལ་ལྷ་མོ་ཆེན་པོའི་<line/>
མགོ་ལ་གདགས་པར་བྱ། མེ་ཏོག་གཞན་གྱིས་མཆོད་པ་བྱ་ཞིང་ཙནྡན་དཀར་པོ་ལ་ལན་བརྒྱ་རྩ་བརྒྱད་བཟླས་པའི་བདུག་སྤོས་དབུལ་བར་བྱའོ། །དེ་ནས་རིག་སྔགས་<line/>
</page>
<page index="325" id="359A">༄༅། །འཆང་གིས་དོན་ཡོད་པའི་ཞགས་པའི་སྙིང་པོ་ལན་སྟོང་རྩ་བརྒྱད་བཟླ་བར་བྱ་ཞིང༌། ཡུངས་ཀར་རེ་རེ་ཞིང་བཟླས་ལ་དཔལ་ལྷ་མོ་ཆེན་མོལ་བསྣུན་པར་<line/>
བྱ་སྟེ༑ སྟོང་རྩ་བརྒྱད་ཚང་བ་དང༌། དཔལ་ལྷ་མོ་ཆེན་མོ་འབར་བར་འགྱུར་ཞིང་འཕགས་པ་སྤྱན་རས་གཟིགས་དབང་ཕྱུག་གི་དཔྲལ་བ་ནས་འོད་ཟེར་འབྱུང་བར་འགྱུར་<line/>
རོ༑ ༑དཀྱིལ་འཁོར་གྱི་ཡོ་བྱད་གང་ཡིན་པ་ཐམས་ཅད་གསེར་དུ་སྣང་བར་འགྱུར་རོ། །དཔལ་ལྷ་མོ་བཀུག་པར་འགྱུར་ཞིང་ཇི་སྲིད་འཚོའི་བར་དུ་འདའ་བར་མི་འགྱུར་རོ། །<line/>
ལྷའི་དཔལ་རྗེས་སུ་སྤྱོད་པར་འདོད་ན། ཉིན་རེ་ཞིང་འཕགས་པ་སྤྱན་རས་གཟིགས་དབང་ཕྱུག་དང༌། དཔལ་ལྷ་མོ་ཆེན་པོ་ལ་དུས་གསུམ་དུ་མཆོད་པ་བྱ་ཞིང་མཆོད་<line/>
ཡོན་གྱི་སྣོད་ཀྱང་གཞག་པར་བྱ། དཀོན་མཆོག་གསུམ་མཆོད་པར་བྱ། སྦྱིན་པར་བྱ། ལོངས་སྤྱོད་པར་བྱ། བསོད་ནམས་ཀྱང་བྱ་ཞིང༌། དཔལ་ལྷ་མོ་ཆེན་མོ་ལ་<line/>
དུས་གསུམ་དུ་མཆོད་པར་བྱའོ། །དཔལ་ལྷ་པོ་ཆེན་མོ་རང་གི་གཟུགས་ཀྱིས་གནས་པར་འདོད་པས་དོན་ཡོད་པའི་རྒྱལ་པོ་ཁྲོ་བོའི་སྙིང་པོ་སྟོང་རྩ་བརྒྱད་བཟླ་བར་<line/>
བྱ་ཞིང༌། ཙནྡན་གྱི་རིམ་བུ་སྟོང་རྩ་བརྒྱད་ཀྱིས་བདུག་པར་བྱ། ཡུངས་ཀར་སྟོང་རྩ་བ་རྒྱད་ཀྱིས་བསྣུན་པར་བྱ་སྟེ། ཡུངས་ཀར་སྟོང་རྩ་བརྒྱད་ཚད་པ་དང༌། དཔལ་<line/>
</page>
<page index="326" id="359B">ལྷ་མོ་ཆེན་མོ་རྒྱན་ཐམས་ཅད་ཀྱིས་བརྒྱན་པ། ལྷའི་ནོར་བུ་དང༌། གསེར་དང༌། མུ་ཏིག་གི་རྒྱན་གྱིས་བརྒྱན་པའི་ལུས་སྣང་ལ་ཞལ་པདྨ་ཁ་ཕྱེ་བ་ལྟ་བུ། སྤྱན་ཨུཏྤ་ལ་སྔོན་པོ་<line/>
ལྟར་གསལ་བ། པདྨ་བསྣམས་པ། གདན་པདྨ་ནོར་བུ་དང༌། རིན་པོ་ཆེ་དང༌། གསེར་མང་པོའི་པདྨའི་ཆར་འབེབས་པ། རིན་པོ་ཆེ་འབར་བའི་བུམ་པ་སྟོང་ཕྲག་བརྒྱ་ཐོགས་པ་<line/>
ལྷའི་བུ་མོ་དང༌། གནོད་སྦྱིན་གྱི་བུ་མོ་བརྒྱ་སྟོང་མང་པོ་ཐམས་ཅད་ལྷའི་རྒྱན་གྱིས་བརྒྱན་པས་ལུས་གསལ་ཞིང་འབར་ལ་མཛེས་པ་མང་པོས་ཡོངས་སུ་བསྐོར་བ་མདུན་ན་<line/>
འཁོད་པར་འགྱུར་ཏེ། རིག་སྔགས་འཆང་གིས་འཇིགས་པར་མི་བྱ་ཞིང་སེམས་དགའ་བར་བྱས་ལ་གསང་སྔགས་འདི་ལན་བདུན་བཟླ་བར་བྱའོ། །ན་མོ་རཏྣ་ཏྲ་ཡཱ་ཡ། ན་མ་<line/>
ཨཱཪྻ་ཨ་བ་ལོ་ཀི་ཏེ་ཤྭ་ར་ཡ། བོ་དྷི་སཏྭཱ་ཡ། མ་ཧཱ་སྟྭཱ་ཡ། མ་ཧཱ་ཀ་རུ་ཎི་ཀཱ་ཡ། མ་ཧཱ་ཨ་མི་གྷ་བ་ར་དཱ་ཡ། ཏདྱ་ཐཱ་ཨོཾ་པདྨི་ཎི་པདྨ་ཏེ་ཏྲ་པདྨཱཾ་གེ། པདྨ་དྷ་རེ། པདྨ་པ་ཏི། པདྨ་<line/>
པྲི་ཡེ། པདྨ་གཽ་རཱི། པདྨ་པྲ་བྷེ། པདྨ་ས་ན་པྲ་ཏིཥྛི་ཏེ། ཨ་བ་ལི་ཀི་ཏ་པྲི་ཡེ་བ་ར་དེ་བ་རཱ་དཱ་ཡི་ནི་པྲ་སི་ཏ་པྲ་སཱ་དྷ་ཡ་ཀུ་རུ་ཀུ་རུ། ཨཱཪྻ་ཨ་བ་ལོ་ཀི་ཏེ་བ་ར་དེ་ཧུ་རུ་ཧུ་རུ་པ་རཾ་གི་ནི་<line/>
ཙ་ལ་ཙ་ལ། པདྨ་བི་བྷུ་ཥི་ཏེ་པདྨ་བྲི་ཡེ་པདྨ་གཽ་རཱི་བི་ཙི་ཏྲ་བི་མཱ་ན་དྷ་རེ་བྷ་ར་བྷ་ར་སམྦྷ་ར་སྨ་ར་ས་མ་ཡ། <span class="conversion-problem" title="125: Cannot convert ACIP {A'RYA} because we would be required to assume that {A} is a consonant, when it is not clear if it is a consonant or a vowel.">A'RYA</span>་ཨ་བ་ལོ་ཀི་ཏེ་ཤྭ་ར་ས་མེ། སཏྱ་ཨ་དྷི་ཥྛི་ཏེ་དེ་བི་ཨ་མི་བྷ་པཱ་<line/>
</page>
<page index="327" id="360A">༄༅། །ཤ་བ་ར་དེ་ཧཱུཾ། ན་མོ་སྟུ་ཏེ་སྭཱ་ཧཱ། ལན་བདུན་བཟླས་པ་ཙམ་གྱིས་ལྷ་མོ་དཔལ་ཆེན་མོ་ཕྱག་བརྐྱང་སྟེ་རིག་སྔགས་འཆང་གི་སྤྱི་བོར་འཇོག་པར་འགྱུར་<line/>
ཞིང༌། འདི་སྐད་ཅེས་ཀྱང་གསུང་བར་འགྱུར་རོ། །རིགས་ཀྱི་བུ། ཚུར་ཤོག །ཐུགས་ལས་སྐྱེས་པ། གསུངས་ལས་སྐྱེས་པ་ཁྱོད་ཀྱིས་དོན་ཡོད་པའི་ཞགས་པའི་སྙིང་པོ་ཁྲོ་བོ་<line/>
དང་བཅས་པ་གྲུབ་ཀྱི། །དོན་ཡོད་པའི་ཞགས་པ་པདྨ་དྲི་མ་མེད་པའི་དཔལ་ཞེས་བྱ་བའི་གཟུངས་ལ་ཞུགས་ཤིང༌། །ངའི་གནས་ལ་རང་གི་ཁྱིམ་བཞིན་དུ་ལས་སུ་བྱ་བ་ཐམས་<line/>
ཅད་བྱོས་ཤིག །དེ་ནས་རིག་སྔགས་འཆང་གིས་ཡང་རིག་སྔགས་དང༌། གསང་སྔགས་དང༌། གཟུང་སྔགས་འདི་ལན་གསུམ་བཟླས་བརྗོད་བྱའོ། །ན་མོ་རཏྣ་ཏྲ་ཡཱ་<line/>
ཡ། ན་མ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སྟྭཱ་ཡ། མ་ཧཱ་སྟྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་བྷ་ག་བ་ཏི་མཱ་ཏྲི་ཛ་ནེ་ཏྲི་བ་ར་བ་ར་ཨ་བ་ལོ་ཀི་ཏ་བ་ར་དེ་ཀཥི་རི་ན་སྲ་<line/>
བ་ཏུ༑ ཨ་མ་བ་ཨ་མ་བ་བི་པུ་ལ་ཀཱི་རྟི་ཀ་རེ་པྲ་བ་ར་བྷུ་ཛེ་ཨ་མོ་གྷ་པཱ་ཤ་ཏི་སྟེ་སྭཱ་ཧཱ། དེའི་འོག་ཏུ་ལྷ་མོ་དཔལ་ཆེན་མོའི་ནུ་མ་གཉིས་ལས་འོ་མའི་རྒྱུན་འབྱུང་བར་འགྱུར་<line/>
ཏེ། འོ་མའི་རྒྱུན་དེ་ཁས་བཟེད་དེ་འཐུངས་པ་ཙམ་གྱི་མོད་ལ་ལྷའི་མེ་ཏོག་པདྨ་དང༌། ཀུ་མུ་ད་ལྟར་འཇམ་པའི་ལྷའི་ལུས་སུ་འགྱུར། །སྐྲ་ཅུང་ཟད་འཁྱིལ་ཅིང་འཁྱིལ་ལ་<line/>
</page>
<page index="328" id="360B">མིག་ཨུཏྤ་ལ་སྔོན་པོ་ལྟ་བུ་དང༌། ཚིག་གསལ་ཞིང་མིའམ་ཅིའི་སྒྲ་དབྱངས་དང་ལྡན་པར་འགྱུར། །དོན་ཡོད་པའི་རྒྱ་མཚོའི་ནོར་བུ་ཆེན་པོ་པདྨ་ལ་རྣམ་པར་ལྟ་བའི་དཔལ་དྲི་མ་<line/>
མེད་པ་ཞེས་བྱ་བའི་ཆོ་ག་ཞི་བ་མོའི་རྒྱལ་པོ་མངོན་སུམ་དུ་འགྱུར། །ཆོ་ག་ཞིབ་མོ་མང་པོ་འགྲུབ་པར་འགྱུར། ཚེ་ལོ་སྟོང་ཕྲག་བཅུ་ཐུབ་པར་འགྱུར། རྒྱལ་བ་འོད་དཔག་མེད་བྱང་<line/>
ཆུབ་སེམས་དཔའི་ཚོགས་དང་ཐབས་ཅིག་ཏུ་གཞལ་མེད་ཁང་མཆོག་ན་ཆོས་བགྲོ་བ་མཐོང་བར་འགྱུར། །རྫུ་འཕྲུལ་གྱིས་ནམ་མཁའ་ལ་འགྲོ་བར་འགྱུར། །ནོར་བུ་ཆེན་པོ་པདྨ་<line/>
ལ་ལྟ་བ་ཞེས་བྱ་བ་དོན་ཡོད་པའི་ཞགས་པ་ཆེན་པོའི་འཁོར་ལོས་བསྒྱུར་བར་འགྱུར། རིག་སྔགས་འཆང་ཐམས་ཅད་ཀྱི་འཁོར་ལོས་བསྒྱུར་བའི་གཙོ་བོ་གཅིག་པུར་འགྱུར།<line/>
འཕགས་པ་སྤྱན་རས་གཟིགས་དབང་ཕྱུག་གི་སྲས་སུ་འགྱུར། དེ་བཞིན་གཤེགས་པ་ཐམས་ཅད་ཀྱི་སྲས་གཅིག་པུར་འགྱུར། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་<line/>
དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ། ཅི་དང༌། ལྟོ་འཕྱེ་ཆེན་པོ་རྣམས་ཀྱི་བུའི་གཙོ་བོ་གཅིག་པུར་འགྱུར། །རྒྱལ་པོ་ཆེན་པོ་བཞིའི་བུ་གཅིག་པུར་འགྱུར་<line/>
ཐམས་ཅད་དུ་སྟོབས་དང༌། ཕ་རོལ་གནོན་པ་དང༌། བརྩོན་འགྲུས་ཐོགས་པ་མེད་པ་དང་ལྡན་པར་འགྱུར། །དེ་བཞིན་གཤེགས་པ་ཐམས་ཅད་ཀྱི་ཕྱག་རྒྱ་དང༌། དཀྱིལ་འཁོར་<line/>
</page>
<page index="329" id="361A">༄༅། །རིམ་པར་ཕྱེ་བ་རིག་སྔགས་ཀྱི་རྒྱལ་པོ་གསང་བའི་གཟུངས་ཀྱི་རྒྱལ་པོ་ཆོ་ག་ཞིབ་མོ་ཟབ་པ་དག་མངོན་སུམ་དུ་འགྱུར། ལྷ་ཐམས་ཅད་ཀྱི་གནས་དང༌།<line/>
ཀླུ་ཐམས་ཅད་ཀྱི་གནས་དང༌། མི་འམ་ཅི་ཐམས་ཅད་ཀྱི་གནས་དང༌། ཕུག་དང༌། ཁུང་གི་གནས་ཐམས་ཅད་སྒོ་འབྱེད་པར་འགྱུར། །གནོད་སྦྱིན་དང༌། སྲིན་པོའི་གནས་<line/>
ཐམས་ཅད་སྒོ་འབྱེད་པར་འགྱུར། ཐམས་ཅད་དབང་དུ་འགྱུར་ཞིང་བགྱི་བ་ཅི་མཆིས་ཞེས་བྱ་བ་བྱེད་ཅིང་འདུག་པར་འགྱུར། འཇིག་རྟེན་ཐམས་ཅད་ཀྱི་སྟོན་པ་བླ་མ་<line/>
གཅིག་པུ་འཇིག་རྟེན་མགོན་པོ་དང་འདྲ་བར་མཆོད་པའི་གནས་སུ་འགྱུར། འཇིག་རྟེན་དང༌། འཇིག་རྟེན་ལས་འདས་པའི་གསང་སྔགས་དང༌། དཀྱིལ་འཁོར་ཐམས་<line/>
ཅད་གྲུབ་པ་ཆེན་པོར་འགྱུར། དཔལ་ལྷ་མོ་ཆེན་མོ་འཁོར་དང་བཅས་པ་ལ་སྦྱིན་སྲེག་བྱས་ན། རིག་སྔགས་འཆང་དེ་ལ་བུ་བཞིན་དུ་བྱམས་པས་རང་ཉིད་བསྙེན་བཀུར་<line/>
ཡོངས་སུ་སྤྱོད་དོ། །འདོད་པ་ཐམས་ཅད་དང༌། ཡིད་དུ་འོང་བ་ཐམས་ཅད་ཀྱི་དགོས་པ་བྱེད་པར་འགྱུར་རོ། །ནོར་དང༌། འབྲུ་དང༌། དབྱིག་དང༌། གསེར་དང༌། ནོར་བུ་དང༌། མུ་<line/>
ཏིག་དང༌། བཻཌཱུཪྻ་དང༌། ཤཾ་ཁ་ཤི་ལ་དང༌། བྱི་རུ་དང༌། ས་ལེ་སྦྲམ་དང༌། དངུལ་དང༌། ལྷའི་ནོར་བུ་རིན་པོ་ཆེའི་བར་ཐམས་ཅད་སྦྱིན་པར་བྱེད་དོ། །ཡུལ་ཀ་ཤི་ཀའི་གོས་<line/>
</page>
<page index="330" id="361B">བཟང་པོ་མང་པོ་སྦྱིན་པར་བྱེད་ཅིང་ལྷའི་བཟའ་བ་དང་བཏུང་བའི་བར་དང༌། བདུད་རྩིའི་བར་དུ་སྦྱིན་པར་བྱེད་དོ། །གནས་ཐམས་ཅད་དུ་སོང་བ་ན་ཡང་རྟག་ཏུ་རྒྱུན་མི་འཆད་པར་<line/>
བུ་ལ་བྱམས་པའི་ཚུལ་གྱིས་རྟག་ཏུ་ཕྱི་བཞིན་འབྲང་ཞིང་འགྲོ་བར་འགྱུར་རོ། །རིག་སྔགས་འཆང་གི་རང་གི་ཁྱིམ་ཡང་རྒྱལ་པོའི་ཕོ་བྲང་ལྕང་ལོ་ཅན་ཇི་ལྟ་བ་དེ་བཞིན་དུ་རིག་<line/>
སྔགས་འཆང་གི་གཞལ་མེད་ཁང་མཆོག་ཏུ་འགྱུར་རོ། །རྣམ་ཐོས་ཀྱི་བུའི་གནས་ན་འབྱོར་བ་ཇི་ལྟ་བ་བཞིན་རྒྱས་པར་འགྱུར་རོ། །ཚངས་པ་དང༌། ཁྱབ་འཇུག་དང༌། དབང་<line/>
ཕྱུག་ཆེན་པོས་དུས་ཀུན་ཏུ་འོང་བར་འགྱུར་རོ། །གནོད་སྦྱིན་གྱི་སྡེ་དཔོན་ཆེན་པོ་རྡོ་རྗེ་འཆང་ཡང་རིག་སྔགས་འཆང་གི་ཚོགས་ཐམས་ཅད་དང༌། གནོད་སྦྱིན་ཆེན་པོ་གསང་<line/>
པ་པའི་འཁོར་རྣམས་དང༌། རྟག་ཏུ་རྒྱུན་མི་འཆད་པར་སྲུང་བ་དང༌། བསྐྱབ་པ་དང༌། སྦ་བ་བྱེད་པར་འགྱུར་རོ། །དེ་བཞིན་དུ་དཔལ་ལྷ་མོ་ཆེན་མོ་འཁོར་དང་བཅས་པ་དང༌།<line/>
རྣམ་ཐོས་ཀྱི་བུ་གནོད་སྦྱིན་བྱེ་བས་ཡོངས་སུ་བསྐོར་བས་ཉིན་མཚན་དུ་སྲུང་བ་དང༌། བསྐྱབ་པ་དང༌། སྦ་པ་བྱེད་པར་འགྱུར་རོ། །དེ་ནས་དོན་ཡོད་པའི་རྒྱ་མཚོ་ནོར་བུ་ཆེན་པོ་<line/>
པདྨ་ལ་ལྷའི་དཔལ་དྲི་མ་མེད་པ་ཞེས་བྱ་བ་དོན་ཡོད་པའི་ཞགས་པའི་སྙིང་པོའི་ཆོ་ག་ཞིབ་མོའི་རྒྱལ་པོ་བཀླགས་པས་འགྲུབ་པར་འགྱུར་ཞིང༌། དེ་བཞིན་གཤེགས་པ་དགྲ་<line/>
</page>
<page index="331" id="362A">༄༅། །བཅོམ་པ་ཡང་དག་པར་རྫོགས་པའི་སངས་རྒྱས་གངྒཱའི་ཀླུང་གི་བྱེ་མ་བྱེ་བ་ཁྲག་ཁྲིག་བརྒྱ་སྟོང་དྲུག་ཅུ་རྩ་བཞིའི་རྡུལ་ཕྲ་མོ་སྙེད་ལས་དགེ་བའི་རྩ་བ་བསྐྱེད་<line/>
པར་འགྱུར། བསོད་ནམས་ཀྱི་ཕུང་པོ་ཆེན་པོ་དང་ལྡན་པར་འགྱུར་རོ། །རིགས་ཀྱི་བུའམ། རིགས་ཀྱི་བུ་མོའམ། དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་<line/>
མ་གང་ལ་ལ་ཞིག་གིས་ལྷའི་ནོར་བུ་རིན་པོ་ཆེ་ཆེན་པོ་དང༌། ནོར་བུ་རིན་པོ་ཆེ་ཆེན་པོ་སྣ་བདུན་དང༌། ལྷའི་གསེར་དང༌། གསེར་གྱི་མེ་ཏོག་དང༌། དངུལ་གྱི་མེ་ཏོག་མང་པོ་དང༌།<line/>
ལྷའི་གོས་དང༌། ལྷའི་རྒྱན་དང༌། ལྷའི་དྲི་དང༌། མེ་ཏོག་དང༌། མེ་ཏོག་ཕྲེང་དང༌། བྱུག་པ་རྣམས་རེ་རེ་ཞིང་འཕང་དུ་རིའི་རྒྱལ་པོ་རི་རབ་ཙམ་གྱི་ཕུང་པོ་བྱས་ནས་དེ་དག་དེ་བཞིན་<line/>
གཤེགས་པ་གངྒཱའི་ཀླུང་གི་བྱེ་མ་སྙེད་བྱེ་བ་ཁྲག་ཁྲིག་བརྒྱ་སྟོང་ཕྲག་དྲུག་ཅུ་རྩ་བཞིའི་རྡུལ་ཕྲ་མོ་སྙེད་ཀྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་<line/>
སངས་རྒྱས་རྣམས་ལ་དེ་བཞིན་གཤེགས་པ་རེ་རེ་ལ་ཚུལ་དེ་ལྟ་བུས་སོ་སོར་དེ་བཞིན་གཤེགས་པ་ཐམས་ཅད་ལ་ཉིན་རེ་ཞིང་ལོ་གཅིག་གི་བར་དུ་དབུལ་བར་བྱེད།<line/>
མཆོད་པ་དང༌། བསྙེན་བཀུར་བྱེད་ཅིང་དེ་བཞིན་གཤེགས་པ་རེ་རེའི་སྤྱན་སྔར་དྲི་ཞིམ་པོ་དང་ལྡན་པའི་ཏིལ་མར་རྒྱ་མཚོ་ཙམ་གྱིས་བཀང་བའི་མར་མེ་བལྟམ་པར་<line/>
</page>
<page index="332" id="362B">བྱེད་པའི་བསོད་ནམས་ཀྱི་ཕུང་པོ་དང་ལྡན་པར་འགྱུར། དགེ་བའི་རྩ་བ་ཆེན་པོ་ཡོངས་སུ་བཟུང་བར་འགྱུར་རོ། །གལ་ཏེ་དོན་ཡོད་པའི་རྒྱ་མཚོའི་ནོར་བུ་ཆེན་པོ་པདྨ་ལ་རྣམ་པར་<line/>
ལྟ་བའི་དཔལ་དྲི་མ་མེད་པ་དོན་ཡོད་པའི་ཞགས་པའི་སྙིང་པོ་འདི་ཀློག་པ་དང༌། བཟླས་བརྗོད་བརྒྱ་རྩ་བརྒྱད་བྱེད་པ་འདི་ནི། བསོད་ནམས་ཀྱི་ཕུང་པོ་དེ་དང་ལྡན་པར་འགྱུར་<line/>
ཞིང༌། དགེ་བའི་རྩ་བ་ཆེན་པོ་དང་ལྡན་པར་འགྱུར། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པར་འགྱུར། དེ་བཞིན་གཤེགས་པ་ཐམས་ཅད་ཀྱིས་ཡོངས་སུ་<line/>
བཟུང་བར་འགྱུར། དེ་བཞིན་གཤེགས་པ་ཐམས་ཅད་སྐུ་སྟོན་པར་འགྱུར། དེ་བཞིན་གཤེགས་པ་ཐམས་ཅད་ཀྱིས་ལུང་སྟོན་པར་འགྱུར། དཔལ་ལྷ་མོ་ཆེན་མོ་དེ་ཡང་མཆོག་<line/>
ཐམས་ཅད་སྦྱིན་པར་འགྱུར། དུས་ཀུན་ཏུ་དེའི་ཁྱིམ་དུ་དཔལ་གནས་པར་འགྱུར་ཏེ། གང་ན་དཔལ་ལྷ་མོ་ཆེན་མོ་གནས་པ་དེར་དེ་བཞིན་གཤེགས་པ་གངྒཱའི་ཀླུང་གི་བྱེ་མ་བྱེ་<line/>
བ་ཁྲག་ཁྲིག་བརྒྱ་སྟོང་ཕྲག་དྲུག་ཅུ་རྩ་བཞིའི་རྡུལ་ཕྲ་མོ་དང་མཉམ་པས་ཕྱོགས་དེ་ཉིད་དུ་གནས་པར་འགྱུར་ཏེ། དཔལ་ལྷ་མོ་དེ་བཞིན་གཤེགས་པ་ཐམས་ཅད་ཀྱི་ཡུམ་ཡིན་<line/>
པའི་ཕྱིར་རོ། །ལྷ་དང༌། ཀླུ་དང༌། ཚངས་པ་དང༌། ཁྱབ་འཇུག་དང༌། དབང་ཕྱུག་ཆེན་པོའི་གསང་སྔགས་དང༌། ཆོ་ག་ཞིབ་མོ་དང༌། ཕྱག་རྒྱ་དང༌། དཀྱིལ་འཁོར་དང༌། ཞི་བ་<line/>
</page>
<page index="333" id="363A">༄༅། །དང༌། རྒྱས་པ་དང༌། དྲག་ཤུལ་ལ་སྤྱོད་པ་དང༌། ལས་སྣ་ཚོགས་གཞན་དག་པས་དཔལ་ལྷ་མོ་ཆེན་མོ་ལས་མཆོག་ཏུ་བསྟན་ཏོ། །དཔལ་ལྷ་མོ་ཆེན་མོ་ནི།<line/>
བྱང་ཆུབ་སེམས་དཔའ་ཐམས་ཅད་ཀྱི་ཡུམ་ཡིན་ནོ། །དཔལ་ལྷ་མོ་ཆེན་མོ་ནི། དོན་ཡོད་པའི་མཆོག་སྦྱིན་པའོ། །དོན་ཡོད་པའི་ཞགས་པ་སྦྱིན་པའོ། །དོན་ཡོད་པའི་གྲགས་<line/>
པ་རྒྱ་ཆེན་པོ་སྦྱིན་པའོ། །དོན་ཡོད་པའི་ནམ་མཁའ་གཞལ་མེད་ཁང་འཆང་བའོ། །དོན་ཡོད་པའི་ཡོན་ཏན་བསྒྲགས་པའི་མཆོག་སྦྱིན་པའོ། །དཔལ་ལྷ་མོ་ཆེན་མོ་ནི། དོན་<line/>
ཡོད་པ་ཟླ་བ་དང་ཉི་མའི་འོད་བྱེད་པ་གནས་སུ་མ་ཅུ་རྩ་གཉིས་ཀྱི་ནང་ན་དཔལ་ལྷ་མོ་ཆེན་མོ་མཆོག་ཏུ་བསྟན་ཏོ། །དེ་ནས་རིག་སྔགས་འཆང་གཙང་མ་ཁྲུས་ལེགས་པར་བྱས་<line/>
ལ༑ དྲི་ཆུས་བསངས་ཤིང་བ་ལས་བྱུང་བ་ལྔས་བྱུགས་པ། གོས་གཙང་མ་བགོས་པས་ཁ་ཟས་གཙང་མ་བཟའ་བར་བྱ་ཞིང༌། ཆང་དང༌། ཤ་དང༌། བེག་ཅོང་དང༌། སྒོག་སྐྱ་<line/>
དང༌། ཀེའུ་རྣམས་དང་འདྲེས་པ་དང༌། འབགས་པ་རྣམས་ཡོངས་སུ་སྤང་བར་བྱ། ཁ་ཟས་ངན་པ་དང༌། བཏུང་བ་ངན་པ་དང༌། གོས་ངན་པ་དང༌། དྲི་མ་ཅན་ཡོངས་སུ་སྤང་<line/>
<span class="conversion-problem" title="125: Cannot convert ACIP {AR} because we would be required to assume that {A} is a consonant, when it is not clear if it is a consonant or a vowel.">AR</span>་བྱ༑ སེམས་ཅན་ངན་པ་དང༌། རྟེན་པ་དང༌། ངན་གཡོ་ཅན་དང༌། གསོད་སྐྱེན་ཅན་དང༌། སྐྱེ་བོ་ངན་པ་ཅན་དང༌། ཁྲེལ་མེད་པ་དང༌། སྙིང་རྗེ་མེད་པ་དང༌། བྱམས་པ་<line/>
</page>
<page index="334" id="363B">དང་བྲལ་བ་དང༌། ཐུབ་ཚོད་ཅན་གྱི་སྐྱེ་བོ་ངན་པ་ཡོངས་སུ་སྤང་བར་བྱའོ། །གནས་ངན་པ་དང༌། གནས་བརྟན་ངན་པ་དང༌། སྒོམ་ཉེས་དང༌། བཟའ་ཉེས་དང༌། གྲིབ་མ་ངན་པ་ཡོངས་<line/>
སུ་སྤང་བར་བྱ། གཅིག་གིས་གཅིག་འབགས་པའི་ཁ་ཟས་ངན་པ་ཡོངས་སུ་སྤང་བར་བྱ་ཞིང་དྲི་དང་བདུག་སྤོས་ཀྱིས་བསངས་ཏེ་མི་སྨྲ་བར་བཟླས་བརྗོད་བྱམས་པ་དང༌། སྙིང་རྗེ་<line/>
དང༌། དགའ་བའི་སེམས་དང༌། ཡིད་བདེ་བར་བྱ། བཀྲ་ཤིས་ཚང་བར་བྱ་ཞིང༌། སྙིང་དགའ་བ་དང༌། མགུ་བ་དང༌། རབ་ཏུ་དགའ་བའི་སེམས་སུ་བྱས་ནས་བཟླས་བརྗོད་བྱའོ། །<line/>
འཕགས་པ་སྤྱན་རས་གཟིགས་དབང་ཕྱུག་ལ་ཨ་ག་རུའི་བདུག་པ་དབུལ་བར་བྱ། དེ་བཞིན་གཤེགས་པ་ཐམས་ཅད་ལ་དུ་རུ་ཀའི་བདུག་པ་དབུལ་བར་བྱ། དཔལ་ལྷ་མོ་ཆེན་<line/>
མོ་ལ་ཙནྡན་གྱི་བདུག་སྤོས་དབུལ་བར་བྱ་ཞིང༌། དུས་ཇི་ལྟ་བའི་མེ་ཏོག་དབུལ་བར་བྱ་སྟེ། གསང་སྔགས་འདི་ལན་ཉི་ཤུ་རྩ་གཅིག་བཟླས་ཏེ་ཐམས་ཅད་ལ་དབུལ་བར་བྱའོ། །<line/>
ན་མོ་རཏྣ་ཏྲ་ཡཱ་ཡ། ན་མཿ་ཨཱཪྻ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་པུཥྤ་བི་ལོ་ཀི་ཏེ་གནྡྷ་ས་རེ། ཨ་མོ་གྷ་ཛ་ལ་སཾ་ཝ་ར་<line/>
ཎི་པདྨེ་སཾ་བྷུ་རི་ཏ་ར་ཏ་ར་མུ་དི་ཏེ་བྷུཾ་སྭཱ་ཧཱ། ལན་ཉི་ཤུ་རྩ་གཅིག་བཟླས་ཏེ་མེ་ཏོག་དང༌། བདུག་སྤོས་དང༌། དྲི་དང༌། མཆོད་ཡོན་དབུལ་ལོ། །འཕགས་པ་སྤྱན་རས་གཟིགས་<line/>
</page>
<page index="335" id="364A">༄༅། །དབང་ཕྱུག་གི་ཞབས་དྲུང་དུ་སྟོང་རྩ་བརྒྱད་བཟླས། དོན་ཡོད་པའི་ཞགས་པའི་སྙིང་པོ་ལན་བདུན་བཟླས། ཁྲོ་བོའི་རྒྱལ་པོ་ལན་གསུམ་བཟླས་ལ་ཨ་ག་<line/>
རུའི་བདུག་སྤོས་དབུལ་བར་བྱ་ཞིང་ཇི་སྙེད་པའི་མེ་ཏོག་དབུལ་བར་བྱ། སྤོས་དང་ལྡན་པའི་ཏིལ་མར་གྱི་མར་མེ་བལྟམ་པར་བྱ་ཞིང་དེ་ཉིད་ཀྱི་ཞབས་དྲུང་དུ་སྐྱིལ་མོ་ཀྲུང་དུ་<line/>
འདུག་ལ་འཕགས་པ་སྤྱན་རས་གཟིགས་དབང་ཕྱུག་ལ་བལྟས་ལ། སྙིང་པོའི་གཟུངས་ལན་བརྒྱ་རྩ་བརྒྱད་བཟླས་ལ་བཟླས་བརྗོད་ཀྱི་ཕྱག་རྒྱ་བྱས་ཏེ་དོན་ཡོད་པའི་ཞགས་<line/>
པའི་ཕྱག་རྒྱ་ལན་བདུན་བཅིང་བ་བྱས་ན། བཅིངས་པ་ཙམ་གྱི་མོད་ལ་སྐུ་གཟུགས་གཡོ་བར་འགྱུར་ཞིང་སྐུ་ཐམས་ཅད་འབར་བར་འགྱུར། རང་གི་ལུས་སྤུ་ཟིང་ཞེས་བྱེད་<line/>
པར་འགྱུར། ཐོ་རངས་འཕགས་པ་སྤྱན་རས་གཟིགས་དབང་ཕྱུག་སྐུ་སྟོན་པར་འགྱུར་ཏེ། ཡིད་ལ་བསམ་པ་ཐམས་ཅད་བཀའ་སྩོལ་བར་འགྱུར། མཆོག་ཐམས་ཅད་<line/>
སྦྱིན་པར་འགྱུར། འདོད་པའི་མཆོག་ཐམས་ཅད་སྦྱིན་པར་འགྱུར། དབུགས་ཀྱང་འབྱིན་པར་འགྱུར། ཡིད་དུ་འོང་བ་ཐམས་ཅད་ཡོངས་སུ་རྫོགས་པར་བྱེད། ཚེ་འདི་<line/>
ཉིད་ལ་ནད་ཐམས་ཅད་དང་བྲལ་བར་འགྱུར། དགེ་བའི་རྩ་བའི་ཚོགས་ཐམས་ཅད་དང་ལྡན་པར་འགྱུར། སྒྲིབ་པ་དང་སྡིག་པ་ཐམས་ཅད་ཟད་ཅིང་མཐར་ཐུག་པར་<line/>
</page>
<page index="336" id="364B">འགྱུར༑ ཉོན་མོངས་པ་ཐམས་ཅད་ལས་ཡོངས་སུ་གྲོལ་བར་འགྱུར། ཕས་ཀྱི་རྒོལ་བ་དང༌། དགྲ་བོ་ཐམས་ཅད་འཇིག་པར་འགྱུར་ཞིང་མི་ཚུགས་པར་འགྱུར། གཡུལ་ངོར་<line/>
འཇུག་པའི་ཚེ་རིག་སྔགས་ཀྱི་རྒྱལ་པོ་འདི་ཡུངས་ཀར་ལ་ལན་ཉི་ཤུ་རྩ་གཅིག་བཟླས་ནས་དམག་གི་ནང་དུ་གཏོར་བ་བྱས་ན། ཐམས་ཅད་རེངས་པར་བྱས་པ་དང༌། རྨུགས་པར་<line/>
བྱས་པར་འགྱུར་རོ། །འདིའི་སྙིང་པོ་དང༌། གསང་སྔགས་ནི། །འདི་ཡིན་ནོ། །ན་མོ་རཏྣ་ཏྲ་ཡཱ་ཡ། ན་མཿ་ཨཱཪྻ་ཨ་བ་ལོ་ཀི་ཏེ་ཤྭཱ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་<line/>
ཀཱ་ཡ། ཏདྱ་ཐཱ། ཨོཾ་ཨ་མོ་གྷ་པཱ་ཤ་ཧྲྀ་ད་ཡ་པདྨེ་ནི་བ་ར་དེ་ཛྭཱ་ལ་ཛཱ་ལ་པྲ་ས་རི་ཏ་པདྨ་བྷུ་ཛེ་སྭཱ་ཧཱ། སྙིང་པོའི་རིག་སྔགས་སོ། །ཨོཾ་ཨ་བ་ལོ་ཀི་ཏེ་པདྨི་ནི་བ་རཾ་གི་ནི་ཏུ་རུ་ཏུ་རུ་ཧཱུཾ་སྭཱ་ཧཱ།<line/>
ཉེ་བའི་སྙིང་པོའི་གཟུངས་སོ། །དོན་ཡོད་པའི་རྒྱ་མཚོའི་ནོར་བུ་པདྨ་རྣམ་པར་ལྟ་བའི་དཔལ་དྲི་མ་མེད་པ། དོན་ཡོད་པའི་ཞགས་པའི་སྙིང་པོའི་ཆོ་ག་ཞིབ་མོའི་གཟུངས་འདི་རྟག་<line/>
ཏུ་བཟླས་བརྗོད་བྱས་ན། མཚམས་མེད་པ་ལྔ་ཟད་པར་འགྱུར། ལྷ་མོ་དཔལ་ཆེན་མོ་རྟག་ཏུ་རྒྱུན་མི་འཆད་པར་མཆོག་སྦྱིན་པར་འགྱུར། འཕགས་པ་སྤྱན་རས་གཟིགས་<line/>
དབང་ཕྱུག་དུས་ཀུན་ཏུ་སྟོན་པར་བཞེད་པར་འགྱུར། དེའི་ལུས་ལ་དུག་ཐམས་ཅད་ཀྱིས་མི་ཚུགས་པར་འགྱུར། འཇིགས་པ་ཆེན་པོ་མི་བཟད་པ་བརྒྱད་ལས་ཡོངས་སུ་གྲོལ་<line/>
</page>
<page index="337" id="365A">༄༅། །བར་འགྱུར། རིམས་ཐམས་ཅད་དང༌། ནད་ཐམས་ཅད་ཀྱིས་མི་ཚུགས་པར་འགྱུར་རོ། །གདོན་ཐམས་ཅད་ལ་ཚོན་སྣ་ལྔའི་སྲད་བུ་ལ་ལན་ཉི་ཤུ་རྩ་གཅིག་<line/>
བཟླས་ཏེ་མདུད་པ་ཉི་ཤུ་རྩ་གཅིག་པོར་ལ་གུ་གུལ་གྱིས་བདུགས་ཏེ་མགུལ་དུ་བཏགས་ན། གདོན་ཐམས་ཅད་ལས་ཡོངས་སུ་གྲོལ་བར་འགྱུར་རོ། །གལ་ཏེ་ནག་པོ་ཆེན་པོ་<line/>
དང༌། མ་མོ་འོངས་ཏེ་རྒྱས་བཏབ་པ་གང་ཡིན་པ་ཡང་གདོན་ཐམས་ཅད་ལས་ཡོངས་སུ་ཐར་པར་འགྱུར་རོ། །སྐུད་པ་ནག་པོས་རིམས་ཉིན་གཅིག་པ་ལས་ཡོངས་སུ་གྲོལ་བར་<line/>
འགྱུར་རོ། །གཞན་དག་ལ་ནི། ཐམས་ཅད་དུ་སྲད་བུ་དཀར་པོས་བསལ་བར་བྱའོ། །འཐབ་པ་དང༌། རྩོད་པ་དང༌། ཁྲག་ཁྲུག་ཐམས་ཅད་ལ་གིའུ་ཝང་ལ་ལན་ཉི་ཤུ་རྩ་<line/>
གཅིག་བཟླས་ཏེ་ཐིག་ལེ་བྱས་ན། ཐམས་ཅད་དུ་ཐོགས་པ་མེད་པར་འགྱུར་རོ། །སྙིང་གར་ཐིག་ལེ་བྱས་ན། གནོད་སྦྱིན་དང༌། སྲིན་པོ་དང༌། འབྱུང་པོ་དང༌། ཤ་ཟ་ལ་སོགས་<line/>
པ་ཐམས་ཅད་ཀྱིས་མི་མཐོང་བར་འགྱུར་རོ། །ལག་མཐིལ་ལ་ཐིག་ལེ་བྱས་ན། སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་གང་ལ་རེག་པ་དབང་དུ་འགྱུར་རོ། །སྨིན་མཚམས་<line/>
སུ་ཐིག་ལེ་བྱས་ན། རྒྱལ་པོ་བཙུན་མོའི་འཁོར་དང་བཅས་པ་དབང་དུ་འགྱུར་རོ། །མགུལ་བར་བྱུགས་ན། རྗེ་རིགས་ཐམས་ཅད་དབང་དུ་འགྱུར་རོ། །དཔུང་པ་གཉིས་ལ་<line/>
</page>
<page index="338" id="365B">བྱུགས་ན། རྒྱལ་རིགས་ཐམས་ཅད་དབང་དུ་འགྱུར་རོ། །དཔྲལ་བའི་སྐྲ་མཚམས་སུ་ཐིག་ལེ་བྱས་ན། བྲམ་ཟེ་ཐམས་ཅད་དབང་དུ་འགྱུར་རོ། །ལྟེ་བའི་གནས་སུ་ཐིག་ལེ་བྱས་ན།<line/>
དམངས་རིགས་ཐམས་ཅད་དབང་དུ་འགྱུར་རོ། །རྐང་པའི་རྗེ་ངར་ལ་བྱུགས་ན། དཔག་ཚད་བརྒྱར་ངལ་བ་མེད་པར་འགྲོ་ཞིང་སླར་ཡང་འོང་བར་འགྱུར་རོ། །རྐང་མཐིལ་ལ་བསྐུས་<line/>
ན༑ ཆུ་ཀླུང་ཆེན་པོའི་ཕ་རོལ་ཕྱིན་པར་འགྱུར་ཞིང་རྒྱ་མཚོའི་བར་དུ་རྒལ་བར་འགྱུར་རོ། །དཔུང་བ་གཉིས་ལ་བྱུགས་ན། གྱད་ཀྱིས་མི་ཐུབ་པར་འགྱུར། པུས་མོ་གཉིས་ལ་བྱུགས་<line/>
ན༑ མེའི་ཕུང་པོ་ཆེན་པོ་འབར་ཞིང་རབ་ཏུ་འབར་བར་ཞུགས་ན་ཙནྡན་དང་སྤུ་ཤེལ་ཙེ་ཇི་བཞིན་དུ་བསིལ་བར་འགྱུར་རོ། །བ་སེར་སྐྱའི་འོ་མ་དང་སྦྱར་ཏེ་མིག་ལ་བསྐུས་ན། མཚན་<line/>
མོ་ཡང་ཉིན་མོ་བཞིན་དུ་སྣང་བར་འགྱུར་རོ། །གཏེར་ཐམས་ཅད་འབར་བར་འགྱུར་ཞིང་གལ་ཏེ་དེ་བསྐལ་པ་སྟོང་དུ་བཞག་པ་ཞིག་ན་ཡང་འབྱུང་བར་འགྱུར་རོ། །དེ་བཞིན་དུ་ལྟོ་<line/>
ལ་བསྐུས་ན། ཇི་སྲིད་དུ་ལྟོ་ཆུས་མ་བཀྲུས་པ་དེ་སྲིད་དུ་ཁ་ཟས་དང༌། བཏུང་བ་མི་འདོད་པར་འགྱུར་རོ། །ཕོ་མཚན་ལ་བསྐུས་ན། ཁུ་བ་འགགས་པ་བྱས་པར་འགྱུར་རོ། །བ་<line/>
ལས་བྱུང་བ་ལྔ་དང་བསྲེས་ཏེ་འཐུང་ན། ལུས་དག་ཅིང་དྲི་མ་མེད་ལ་གཙང་ཞིང་སྤྱོད་པ་གཙང་བ་དང་ལྡན་པར་འགྱུར་རོ། །སྒོམ་ཉེས་དང༌། བཟའ་ཉེས་དང༌། གྲིབ་མ་ངན་པ་<line/>
</page>
<page index="339" id="366A">༄༅། །དང༌། བལྟ་ཉེས་སུ་མི་འགྱུར། འཇིགས་པ་ཐམས་ཅད་ལས་ཡོངས་སུ་གྲོལ་བར་འགྱུར། སྡིག་པ་དང་སྒྲིབ་པ་ཐམས་ཅད་ལས་ཡོངས་སུ་གྲོལ་བར་འགྱུར། རྨི་<line/>
ལམ་ངན་པ་དང༌། ལྟས་ངན་པ་དང༌། བཀྲ་མི་ཤིས་པའི་དངོས་པོ་ཐམས་ཅད་འཇིག་པར་འགྱུར། དུག་དང༌། དབྱིག་དུག་དང༌། བྱད་ཐམས་ཅད་འཇིག་པར་འགྱུར། གསང་<line/>
སྔགས་དང༌། སྦྱོར་བ་དང༌། གཏོར་མ་རྣམས་འཇིག་པར་འགྱུར། འཐབ་པ་དང༌། རྩོད་པ་དང༌། ཁྲག་ཁྲུག་རྣམས་ཀྱི་ལན་འདེབས་པར་འགྱུར་ཞིང་ཐམས་ཅད་རྒྱལ་བར་<line/>
འགྱུར༑ ཕས་ཀྱི་རྒོལ་བ་དང༌། མི་མཛའ་བ་དང༌། ཕ་རོལ་གྱི་དཔུང་གི་འཇིགས་པ་ཐམས་ཅད་འབྱུང་བར་མི་འགྱུར་རོ། །ཞུན་མར་དང༌། སྦྲང་རྩི་དང་ལྷན་ཅིག་སྦྱར་ཏེ་ཐོ་<line/>
རངས་ཀྱི་དུས་སུ་མི་སྨྲ་བར་བྱས་ནས་ཟོས་ན། བཀླགས་པས་ཚིགས་སུ་བཅད་པ་སྟོང་འཛིན་པར་འགྱུར་རོ། །སྦྱོར་བ་ཞག་བདུན་བྱས་ན། བསྟན་བཅོས་ཐམས་ཅད་ལ་<line/>
མངོན་སུམ་དུ་འགྱུར་རོ། །ཞག་ཉི་ཤུ་རྩ་གཅིག་ཏུ་སྦྱོར་བ་བྱས་ན། གསང་སྔགས་ཀྱི་ཆོ་ག་ཞིབ་མོ་དང༌། དཀྱིལ་འཁོར་དང༌། གསང་སྔགས་དང༌། ཕྱག་རྒྱ་རིམ་པར་<line/>
ཕྱེ་བ་ཐམས་ཅད་ལ་མངོན་སུམ་དུ་འགྱུར་རོ། །ཞག་ཉི་ཤུ་རྩ་གཅིག་ཟླ་བ་གཅིག་ཏུ་སྦྱོར་བ་བྱས་ན། ཐོས་པ་མང་པོ་རྒྱ་མཚོ་བསགས་པར་འགྱུར་རོ། །སྦྱོར་ད་ལོ་<line/>
</page>
<page index="340" id="366B">གཅིག་གི་བར་དུ་བྱས་ན། ཚེ་ལོ་སྟོང་ཐུབ་པར་འགྱུར་རོ། །འཇིག་རྟེན་ཐམས་ཅད་ན་བླ་མ་གཅིག་པུར་འགྱུར་ཞིང་དགའ་བ་དང༌། ཚིག་བཙུན་པར་ཡང་འགྱུར་རོ། །ཏིལ་མར་<line/>
དང་ལྷན་ཅིག་བསྐོལ་ཏེ་མགོ་ལ་བསྐུས་ན། སྐྲ་ཅུང་ཟད་འཁྱིལ་ཅིང་ལྕང་ལོ་ཅན་དུ་འགྱུར་རོ། །བཞིན་གྱི་དཀྱིལ་འཁོར་ལ་བསྐུས་ན། སྟོན་ཀའི་ཟླ་བ་ཉ་དང་མཚུངས་པར་འགྱུར་<line/>
ཞིང་མེ་ཏོག་པདྨ་དང༌། ཀུ་མུ་ད་ལྟར་འཇམ་པར་འགྱུར། ལུས་ཐམས་ཅད་ལ་བྱུགས་ན། མར་དང་འདྲ་བར་འཇམ་པོར་འབྱུང་ཞིང་རྐང་ལག་ཤིན་ཏུ་གཞོན་ཤ་ཅན་དུ་འགྱུར། རྣ་<line/>
བ་ལ་བྱུགས་ན། རྣ་བ་ཇི་ཙམ་འདོད་པ་སྐྱེ་བར་འགྱུར། སྣ་ནས་བཏང་ན། ཀླད་པའི་ནད་དོ་ཅོག་འཇིག་པར་འགྱུར་ཞིང་སྣབས་དང་མཆིལ་མ་འབྱུང་བར་མི་འགྱུར། ལྷའི་<line/>
སྤོས་ཀྱི་དྲི་མནམ་པར་འགྱུར་ཞིང་ནམ་ཡང་ཡིད་དུ་མི་འོང་བའི་དྲི་མནམ་པར་མི་འགྱུར། གཉེར་མ་དང༌། སྐྲ་དཀར་སྤངས་པར་འགྱུར། སོ་རྒལ་བ་ཡང་གསར་དུ་སྐྱེ་བར་<line/>
འགྱུར༑ ལྕེ་པདྨའི་ལོ་མ་ལྟར་འཇམ་པར་འགྱུར། མིད་པའི་ནད་དང་སྐེ་འགགས་པ་ཐམས་ཅད་ལས་ཡོངས་སུ་གྲོལ་བར་འགྱུར། འཇམ་ཙམ་དུ་བྱས་ཏེ་སྣ་བ་བཀང་ན།<line/>
སིམ་པར་བྱེད་ཅིང་ལྷའི་རྣ་བ་དང་ལྡན་པར་འགྱུར། སྒྲ་ཡིད་དུ་འོང་བ་དང༌། བཀྲ་ཤིས་པའི་སྒྲ་ཐོས་པར་འགྱུར་རོ། །དེ་ལྟ་བས་ན་གིའུ་ཝང་གི་ཆོ་ག་ཆེན་པོ་བསྒྲུབ་པར་<line/>
</page>
<page index="341" id="367A">༄༅། །བྱའོ༑ ༑དེ་ནས་ལེགས་པར་གྲུབ་པ། མཆོག་ཏུ་དགེ་བ། དགེ་བར་འགྲོ་བ་མིག་རྐང་ཞེས་བྱ་བ་བཤད་པར་བྱ་སྟེ། དོན་ཡོད་པའི་ཞགས་པའི་སྙིང་པོ་འདི་<line/>
ལན་ཉི་ཤུ་རྩ་གཅིག་བཟླས་ཏེ་ཁྲོ་བོའི་རྒྱལ་པོ་ལན་བདུན་བཟླས་ནས་དོན་ཡོད་པའི་རྒྱ་མཚོའི་ནོར་བུ་པདྨ་ལ་རྣམ་པར་ལྟ་བའི་དཔལ་དྲི་མ་མེད་པ་དོན་ཡོད་པའི་ཞགས་<line/>
པའི་སྙིང་པོ་འདི་ལན་སྟོང་རྩ་བརྒྱད་བཟླས་ཏེ་གཙང་མས་གོས་གཙང་མ་བགོས་ཤིང་ཁྲུས་ལེགས་པར་བྱས་པས་ཁ་ཟས་དཀར་པོ་ཟོས་ལ་མིག་རྐང་གི་རིལ་བུ་ཁར་<line/>
བཅུག་ན། ཇི་སྙེད་བཤད་པ་དང༌། བཀླགས་པ་འཛིན་པར་འགྱུར། ལྕེ་པདྨ་དང་ཀུ་མུ་དའི་ལོ་མ་ལྟར་འཇམ་པར་འགྱུར། མིའམ་ཅིའི་སྒྲ་དབྱངས་དང་ལྡན་པར་འགྱུར།<line/>
དེ་ལས་ལྷའི་སྒྲ་ཡང་འབྱུང་བར་འགྱུར། གང་ལ་སྨྲས་པ་དེ་དག་བྲན་ཕོ་དང༌། བྲན་མོ་བཞིན་དུ་གནས་པར་འགྱུར། གང་ལ་དྲི་མནམ་པ་དེ་ཡང་དབང་དུ་འགྱུར། ཐ་ན་<line/>
དུད་འགྲོའི་སྐྱེ་གནས་སུ་གྱུར་པ་ཡང་དབང་དུ་བྱེད་དོ། །འབྱུང་པོ་དང༌། གནོད་སྦྱིན་དང༌། སྲིན་པོ་དང༌། གནོད་སྦྱིན་མོ་དང༌། ཡི་དྭགས་དང༌། ཤ་ཟ་ལ་སོགས་པ་ཐམས་ཅད་<line/>
དང༌། བརྗེད་བྱེད་དང༌། སྡང་བ་དང༌། རབ་ཏུ་སྡང་བ་དང༌། མི་མ་ཡིན་པ་ཐམས་ཅད་དྲི་དེས་འབྱེར་བར་འགྱུར་ཞིང་ཕྱོགས་བཞིར་དཔག་ཚད་བརྒྱར་བྱེར་ནས་ཐག་རིང་<line/>
</page>
<page index="342" id="367B">པོ་ན་འཁོད་པར་འགྱུར་རོ། །ཕྱིར་རྒོལ་བ་དང༌། སྡང་བ་དང༌། རབ་ཏུ་སྡང་བའི་སེམས་དང་ལྡན་པ་ཐམས་ཅད་དྲི་དེས་འབྱེར་བར་འགྱུར་ཞིང་བྱམས་པའི་སེམས་ཀྱི་དབང་དུ་<line/>
འགྱུར་རོ། །དཔུང་པ་གཡས་པ་ལ་བཏགས་ན། ལག་པས་གླང་པོ་ཆེ་གནོན་པར་འགྱུར་རོ། །སྟོབས་དང༌། བརྩོན་འགྲུས་དང༌། ཕ་རོལ་གནོན་པ་ཆེན་པོར་འགྱུར་རོ། །གྱད་<line/>
ཀྱིས་མི་ཐུབ་པར་འགྱུར་རོ། །རྡོ་རྗེ་འཆང་དང་འདྲ་བའི་མཐུ་སྟོབས་སྟོན་པར་འགྱུར་རོ། །མགུལ་དུ་བཏགས་ཏེ་གཡུལ་ངོར་སོང་ན། གཅིག་པུས་དཔུང་གི་ཚོགས་ཡན་<line/>
ལག་བཞི་ལས་རྒྱལ་བར་འགྱུར་ཞིང་སླར་ཡང་འོང་བར་འགྱུར་རོ། །སྤྱི་བོར་བཞག་སྟེ་རྒྱལ་པོའི་ཕོ་བྲང་དུ་སོང་ན། རྒྱལ་པོའི་བཙུན་མོའི་འཁོར་དང་བཅས་པ་དང༌། བློན་པོ་<line/>
དང༌། བློན་པོ་ཆེན་པོ་དང༌། བྲམ་ཟེ་མདུན་ན་འདོན་དང་བཅས་པ་དབང་དུ་འགྱུར་ཞིང་སྤྱི་བོ་ལ་དབང་བསྐུར་བར་འགྱུར། ཐམས་ཅད་དུ་ཐོགས་པ་མེད་པ་དང་ལྡན་པར་<line/>
འགྱུར༑ ལག་པ་ལ་བཏགས་ན། གང་ལ་རེག་པ་དེ་ཐམས་ཅད་དབང་དུ་འགྱུར། ནོར་དང༌། འབྲུ་དང༌། དབྱིག་དང༌། ནོར་བུ་དང༌། མུ་ཏིག་དང༌། གསེར་ལ་རེག་པ་ཙམ་གྱིས་ཟད་<line/>
མི་ཤེས་པར་འགྱུར། ས་བོན་གདབ་པ་དང༌། བརྡ་བ་བྱས་ན། ཟད་མི་ཤེས་པར་འཕེལ་བར་འགྱུར། རིན་པོ་ཆེའི་ལག་པ་དང་འདྲ་བར་འགྱུར། འབྲུའི་ཕུང་པོ་འཕེལ་བར་<line/>
</page>
<page index="343" id="368A">༄༅། །འགྱུར༑ ཉི་མ་རེ་རེ་ཟོས་ན། དྲན་པ་དང་བློ་ཆེན་པོ་འཕེལ་བར་འགྱུར། སྡིག་པ་ཐམས་ཅད་དང་བྲལ་བར་འགྱུར། ནད་ཐམས་ཅད་དང་བྲལ་བར་འགྱུར། རིམས་<line/>
ཐམས་ཅད་སེལ་བར་འགྱུར། འབྲས་དང༌། མཛེ་དང༌། ལྷོག་པ་དང༌། ལུའུ་ཏ་དང༌། ཤུ་བ་དང༌། གཡན་པ་དང༌། གཡའ་བ་དང༌། ཕོལ་མིག་ལ་བྱུགས་པ་ཙམ་གྱིས་འཇིག་པར་<line/>
འགྱུར་ཞིང་ནམ་ཡང་ཚུགས་པར་མི་འགྱུར་རོ། །སྦྱོར་བ་ཟླ་བ་གཅིག་ཙམ་དུ་བྱས་ན། ཆོ་ག་ཞིབ་མོ་དང༌། གསང་སྔགས་རིམ་པར་ཕྱེ་བ་དང༌། ཕྱག་རྒྱ་དང༌། དཀྱིལ་འཁོར་<line/>
གྱི་མཆོག་འགྲུབ་པར་འགྱུར་རོ། །དུས་ཀུན་ཏུ་ལུས་ལ་ཐོགས་ན། མཚོན་གཟས་པས་ལུས་ལ་མི་ཚུགས་སོ། །ཆོམ་རྐུན་དང༌། གཡོན་ཅན་ཐམས་ཅད་ཀྱིས་གླགས་རྙེད་<line/>
པར་མི་འགྱུར་རོ། །ཐམས་ཅད་དུ་ཐོགས་པ་མེད་པར་འགྱུར། ཏིལ་མར་དང་ལྷན་ཅིག་བསྐོལ་ཏེ་ཀླད་པ་ན་བ་དང༌། རྣ་བ་ན་བ་དང༌། སོ་ན་བ་དང༌། མིག་ན་བ་དང༌། ཀླད་པ་<line/>
ཕྱེད་ན་བ་ལ་འཇམ་ཙམ་བླུགས་པ་ཙམ་གྱིས་སྡུག་བསྔལ་ཐམས་ཅད་རབ་ཏུ་ཞི་བར་འགྱུར་ཞིང་ཕྱིན་ཆད་ནད་གང་ཡང་འབྱུང་བར་མི་འགྱུར་རོ། །གདོན་སྟོང་ཕྲག་དྲུག་<line/>
ཅུ་རྩ་བརྒྱད་ལ་ཞུན་མར་དང་ཡུངས་ཀར་བསྲེས་ཏེ་བདུགས་ན། འདུས་ནས་ཕྱོགས་བཅུར་འབྱེར་ཞིང་ནམ་ཡང་གནས་ཀྱི་ས་ཕྱོགས་དེར་འོང་བར་མི་འགྱུར་རོ། །རང་གི་<line/>
</page>
<page index="344" id="368B">ཡིད་ལ་འདོད་པའི་དགོས་པ་གཞན་ཐམས་ཅད་ཀྱང་བྱེད་པར་འགྱུར་རོ། །དེ་ནས་ལྷ་ཐམས་ཅད་འགུགས་པ་དང༌། བྱང་ཆུབ་སེམས་དཔའ་ཐམས་ཅད་སྤྱན་འདྲེན་པ། དེ་བཞིན་<line/>
གཤེགས་པ་ཐམས་ཅད་ལ་སྐུལ་བ། རིག་སྔགས་འཆང་ཐམས་ཅད་ཀྱི་གྲུབ་པའི་མཐའ། གནོད་སྦྱིན་དང༌། སྲིན་པོ་རྣམས་དང༌། འབྱུང་པོའི་གདོན་རྣམས་དང༌། བརྗེད་བྱེད་དང༌།<line/>
གནོད་སྦྱིན་མོ་རྣམས་དང༌། ཡི་དྭགས་དང༌། ཤ་ཟ་དང༌། སྐེམ་བྱེད་ཐམས་ཅད་འབྱེར་བར་བྱེད་པ། སྡང་བའི་བདུད་རྣམས་གསོད་པ། ནད་ཐམས་ཅད་ཟློག་པ། གདུག་པའི་དུག་<line/>
རྣམས་ཟློག་པ། མཆེ་བའི་དུག་དང༌། གནས་པའི་དུག་དང༌། འགྲོ་བའི་དུག་ཐམས་ཅད་ལ་ཐོགས་པ་མེད་པ་གྲུབ་པ། རིམས་ཐམས་ཅད་འཇོམས་པ། ཁྱད་པར་དུ་རིམས་ཉིན་<line/>
བཞི་པ་འཇོམས་པ། བཞིན་དང་བར་བྱེད་པའི་གཙོ་བོ། །གོས་བདུག་པའི་མཆོག །གསང་སྔགས་དང༌། བྱད་ཐམས་ཅད་དབང་དུ་བྱེད་པའི་མཆོག །གང་ལ་རྒྱལ་པོ་ཁྲོས་ནས་<line/>
གཤེད་མས་མཚོན་གཟས་པ་ཡང་བདུག་པ་འདིས་བདུགས་ན། དེ་ཐམས་ཅད་ཞི་བར་འགྱུར་རོ། །དུག་དང༌། དུག་སྦྱར་མ་དང༌། སྲོག་ཆགས་ལུའུ་ཏ་དང༌། སྦྲུལ་གྱིས་ཟིན་པ་དང༌།<line/>
སྲོག་ཆགས་གོ་ན་སེ་དང༌། གཞན་ཡང་སྲོག་ཆགས་སྣ་ཚོགས་དུག་དང་བཅས་པ་མཆོག་ཏུ་མི་ཟད་པ་རྣམས་དང༌། གལ་ཏེ་ཀླུ་འཇོག་པོས་ཟིན་ན་ཡང་བདུགས་པ་ཙམ་གྱིས་<line/>
</page>
<page index="345" id="369A">༄༅། །དུག་ཐམས་ཅད་མེད་པར་འགྱུར་རོ། །ནད་ཀུན་འཕྲོག་པ་གྲུབ་པ་སྟེ། །སྡིག་པ་ཐམས་ཅད་འཇིག་བྱེད་པ། །བསོད་ནམས་ཕུང་པོ་ཆེ་དང་མཉམ། །གྲུབ་པ་ལྷ་<line/>
རྣམས་ཀུན་གྱིས་མཆོད། །བརྒྱ་བྱིན་སུམ་ཅུའི་ལྷ་དང་ནི། །ལྷ་མིན་ལྷན་ཅིག་གཡུལ་འགྱེད་ཚེ། །བདུག་པ་འདི་ཡིས་བདུགས་པ་དང༌། ལྷ་མིན་དེ་བཞིན་ཕམ་པར་འགྱུར། །<line/>
དྲག་པོ་ཡིས་ནི་སུམ་བརྩེགས་བསྲེགས། །ཁྱབ་འཇུག་གིས་ནི་པ་ལི་བཅིངས། །མིའུ་ཐུང་གིས་ནི་ས་གཞི་མནན། །ལྷ་མིན་དབང་པོས་ཉི་ཟླ་དང༌། །གཟའ་རྣམས་ཕམ་བྱས་<line/>
འཁྲུགས་པར་གྱུར། །བདུག་པའི་རྒྱལ་པོས་ཁྱད་པར་གྱིས། །མིའུ་ཐུང་ནི་ཀུན་ལས་རྒྱལ། །སྒྱུ་མ་བྱེད་པ་སྟོང་ཕྲག་བརྒྱ། །རྟག་ཏུ་རྣམ་པར་རྒྱལ་བར་བྱེད། །བདུག་པའི་རྒྱལ་<line/>
པོས་སྐྱ་བསེངས་རྣམས། །རྣམ་པར་ཕམ་པར་ཐེ་ཚོམ་མེད། །བདུད་ནི་བྱེ་བ་སྟོང་ཕྲག་བརྒྱ། །འདྲེན་པས་བྱམས་པའི་སྟོབས་ཀྱིས་བཏུལ། །བདུད་ནི་བྱེ་བ་སྟོང་ཕྲག་བརྒྱ།།<line/>
བདུག་པའི་རྒྱལ་པོའི་མཐུ་སྟོབས་ཀྱིས། །སྡང་བའི་བདུད་ནི་ཡང་དག་ཟད། །རྒྱ་མཚོ་རྣམ་པར་དཀྲུགས་བྱས་པས། །རྒྱ་མཚོར་གནས་ཀུན་གཅེར་པུར་འགྱུར། །སྣོད་<line/>
གཅིག་གི་ནི་སུམ་ཆ་བསྐམས། །ཡིད་བཞིན་ནོར་བུ་ཆུད་ཟོས་པས། །དོན་ཀུན་གྲུབ་པ་བདག་ཉིད་ཆེས། །བདུག་སྤོས་འདི་ཡིས་བདུགས་བྱས་ནས། །སླར་ཡང་རང་<line/>
</page>
<page index="346" id="369B">གི་ཁྱིམ་འོངས་ཏེ། །རྟག་ཏུ་རྒྱལ་མཚན་རྩེར་བཏགས་ནས། །བདུག་པ་འདི་ཡིས་བདུགས་བྱས་ཤིང༌། །ཉིན་མཚན་བདུན་གྱི་བར་དུ་ནི། །རིན་ཆེན་བདུན་གྱི་ཆར་པ་ཕབ། །དེ་ལྟར་<line/>
བདུག་པ་སྟོབས་ལྡན་ཡིན། །ལས་ཀྱིས་དོན་ཀུན་སྒྲུབ་པར་བྱེད། །གཡུལ་ཆེན་པོ་ལྷུང་བའི་ཀླུའི་མཚོར་དགའ་བོ་དང༌། ཉེ་དགའ་བོས་རྒྱ་མཚོ་ཆེན་པོ་ལ་ལྷུན་པོའི་རི་རབ་ཀྱིས་<line/>
བསྲུབས་པས། དུག་འཛགས་པ་མགྲིན་སྔོན་གྱིས་དུག་འཐུངས་པས་བདུག་པའི་རྒྱལ་པོས་བསྐོར་བས་དུག་མེད་པར་བྱས་སོ། །བདུག་པའི་རྒྱལ་པོ་འདིའི་མཐུས་བདུད་རྩིར་<line/>
ཡོངས་སུ་བྱས་སོ། །དེ་ལྟར་བདུག་པའི་རྒྱལ་པོས་དུག་ཐམས་ཅད་འཇོམས་པར་ཐེ་ཚོམ་མེད་དོ། །གླིང་བཞི་པ་ཡི་དྲང་སྲོང་གིས། །དེས་ནི་མཎྜལ་ཕམ་པར་བྱས། །སྟན་ཕྱེད་<line/>
ལ་ནི་ལོངས་སྤྱོད་པའི། །སྐྲ་ཅན་དབང་པོས་ལྟུང་བར་བྱས། །བདུག་པའི་རྒྱལ་པོ་བསམ་པ་ཡིས། །རྫུན་དུ་སྨྲ་བ་དེ་རྣམས་ཉམས། །དེ་ཕྱིར་བདེན་པར་སྨྲ་བའི་ཕྱིར། །བདུག་<line/>
པ་འདི་ནི་བདེན་པ་ལྡན། །བདེན་པའི་རྒྱལ་པོས་རབ་ཏུ་བསྒྲགས། །བདེན་པའི་ཆོས་དང་བདེན་པར་སྨྲ། །མཐའ་དག་བསྡུས་ལས་བྱམས་པའི་སེམས། །འཇིག་རྟེན་ཀུན་ལ་རྟག་<line/>
ཏུ་བྱམས། །སྙིང་རྗེ་དང་ནི་དགའ་བ་ཉིད། །བདུག་པ་གཞན་གྱིས་བདུགས་པ་འདི། །མཚོན་ཆ་ཐམས་ཅད་འཇོམས་པར་བྱེད། །བདེན་པས་བྱིན་གྱིས་བརླབས་པའི་བདུག་པ་<line/>
</page>
<page index="347" id="370A">༄༅། །འདི་དེ་བཞིན་གཤེགས་པ་ཐམས་ཅད་ཀྱིས་གསུངས་པ། འཇིག་རྟེན་དབང་ཕྱུག་མགོན་པོ་འཇིག་རྟེན་པའི་རྟག་ཏུ་བླ་མར་གྱུར་པའོ། །སེམས་ཅན་ཐམས་<line/>
ཅད་ལ་ཕན་པའི་དོན་དུ་རིག་སྔགས་འཆང་རྣམས་ཀྱི་ཁྱད་པར་དུ་དམྱལ་བ་བཅུ་དྲུག་གི་འཇིགས་པ་མི་བཟད་པ་དང༌། འཇིགས་པ་ཆེན་པོས་སྡུག་བསྔལ་གྱི་ཚོར་བ་མྱོང་<line/>
བར་འགྱུར་བ་དང༌། ཡི་དྭགས་ཀྱི་སྡུག་བསྔལ་གྱི་འཇིགས་པ་ཆེན་པོ་ཆེར་མི་ཟད་པ། རྟག་ཏུ་བཀྲེས་པ་དང་སྐོམ་པས་ཉེན་པ། ཀྱི་ཧུད་ཅེས་སྒྲ་སྒྲོག་པར་བྱེད་པའི་སྐྲག་<line/>
པ་དེ་ལ་སྐྱབས་མེད་དོ། །སེམས་ཅན་ཐམས་ཅད་རྗེས་སུ་བརྩེ་བས་བརྟན་པར་ཀུན་ཏུ་བལྟ་བར་བྱའོ། །འཇིག་རྟེན་ཐམས་ཅད་ཀྱི་སྐྱབས་སུ་གསུངས་པ་ནི། བདུག་པའི་<line/>
རྒྱལ་པོ་བླ་ན་མེད་པའོ། །བདུག་པ་འདིས་བདུགས་ཏེ་གང་གི་དོན་དུ་མིང་ནས་སྨོས་པ་ཡང་མ་རུངས་པའམ། ཡང་ན་བྱམས་པ་ཡང་རུང་སྟེ། ཡིད་ལ་བསམ་པ་རྣམས་<line/>
སྒྲུབ་པར་བྱེད་དོ། །འདིས་བདུགས་ཏེ་བརྗོད་པ་ཙམ་གྱི་མོད་ལ་འདི་རྣམས་ཐམས་ཅད་རྟག་ཏུ་འགྲུབ་པར་བྱེད་དེ། སྤྱན་རས་གཟིགས་དབང་ཕྱུག་གི་གསུང་དགེ་<line/>
པའོ༑ ༑གཟའ་ཟླ་བའམ། གཟའ་ཉི་མ་རྒྱུ་སྐར་ཉམ་བབ་ལ་གནས་པ། སྒྲ་གཅན་གྱིས་ཟོས་པ་རྣམས་དང༌། མི་གང་ཡིན་པ་སྐྱེ་བའི་གནོད་པ་དང༌། རྒྱལ་པོའམ། ཡང་<line/>
</page>
<page index="348" id="370B">ན་བུད་མེད་དམ། བློན་པོ་ཆེན་པོ་དང༌། བློན་པོ་དང༌། བཀྲབས་པ་དང༌། མདུན་ན་འདོན་དང༌། རྒྱལ་རིགས་དང༌། བྲམ་ཟེ་དང༌། དམངས་རིགས་དང༌། རྗེ་རིགས་དང༌། སྐྱེ་བོ་གཞན་དང༌།<line/>
འགྲོགས་པས་གནོད་པ་དང༌། འཐབ་པ་ཉིད་དང༌། སྡུག་བསྔལ་མི་བཟད་པས་ཉེ་བར་འཚེ་བ་ལ་བདུག་སྤོས་རྒྱལ་པོས་བདུགས་པས་དེའི་སྐད་ཅིག་ལ་དེ་དག་ཐམས་ཅད་མི་འབྱུང་<line/>
ངོ༌། །བཟའ་བ་དང་བཏུང་བ་ཤིན་ཏུ་ཞིམ་པོ་ཐོབ་སྟེ་གོས་མེད་པའི་སྐྱེ་བོས་གོས་དང༌། རྒྱན་དང༌། ལྷ་རྫས་ཀྱི་དྲི་དང༌། ཕྲེང་བ་དང༌། བྱུག་པ་དང༌། གོས་དང༌། བཞོན་པ་དང༌། ཁྲི་<line/>
དང༌། ཉེ་བར་བསྟེན་པ་དང༌། ལྷབ་ལྷུབ་ཐམས་ཅད་སྐད་ཅིག་གིས་འབྱུང་སྟེ། གལ་ཏེ་ཡང་དག་པར་སྦྱར་བ་ཡིན་ནའོ། །བསམ་པ་དང༌། རེ་བ་དང༌། ཡིད་ཀྱི་ཤིང་རྟ་ཐམས་ཅད་<line/>
མངོན་པར་སྨྲས་པས་འགྲུབ་པར་བྱེད་དོ། །འཇིག་རྟེན་དབང་ཕྱུག་གི་གསུང་སྟེ། རྟག་ཏུ་འདི་དག་ཐམས་ཅད་འགྲུབ་བོ། །ཡི་དྭགས་རྣམས་ཀྱིས་ཟས་རྙེད་ཅིང༌། ལྷ་རྫས་ཀྱི་གོས་<line/>
དང༌། རྒྱན་མཆོག་རབ་ཏུ་འགྱུར་རོ། །བདག་གི་སྡིག་པ་ཐམས་ཅད་རྟག་ཏུ་གྲོལ་བས་དམྱལ་བ་ལས་གྲོལ་ཏེ་དམྱལ་བ་མི་བཟད་པ་ཐམས་ཅད་ལས་གྲོལ་ལོ། །སྡུག་བསྔལ་<line/>
ཐམས་ཅད་ལས་གྲོལ་ཏེ། སྐྱེ་བོ་བདེ་བ་ལ་རྩེ་བར་བྱེད་དོ། །བདེ་ཞིང་བདེ་འགྲོར་འགྲོ་ལ་བདེ་བ་ཐམས་ཅད་དུ་ཐོབ་པར་བྱེད་དོ། །བདུག་སྤོས་འདིས་བདུགས་པས་མཆོག་གི་<line/>
</page>
<page index="349" id="371A">༄༅། །དྲི་སྣོམ་པར་བྱེད་དེ། རྡུལ་དང་མུན་པ་ཅན་ཐམས་ཅད་བདུག་པ་བསྣམས་པས་སངས་པར་བྱེད་དེ། དཔེར་ན། ཉི་མ་ཤར་བས་འཇིག་རྟེན་གྱི་མུན་པ་རྣམ་<line/>
པར་སངས་པར་བྱེད་པ་བཞིན་ནོ། །བདུག་པའི་རྒྱལ་པོ་འདིས་སྡུག་བསྔལ་ཐམས་ཅད་རྣམ་པར་ཉམས་པར་བྱེད་ཅིང་དམྱལ་བ་ཐམས་ཅད་དང༌། སྡིག་པ་དང༌། འཇིགས་<line/>
པ་ཐམས་ཅད་ལས་གྲོལ་ཏེ་ས་བཅུ་པོ་ཐོབ་ཅིང༌། བདེ་འགྲོའི་ལམ་བཟང་པོ་བསྟན་པ་དེའི་ཕྱིར་འབད་པ་ཐམས་ཅད་ཀྱིས་བདུག་པའི་རྒྱལ་པོ་འདི་སྦྱར་བར་བྱའོ། །དེ་ནས་<line/>
བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་བདུག་པ་ཆེན་པོའི་རྒྱལ་པོ་ཆེན་པོ་ཆོ་ག་ཞིབ་མོ་དང་རྗེས་སུ་མཐུན་པ་འདི་<line/>
གསུངས་སོ། །འཇིག་རྟེན་མགོན་པོའི་སྤྱན་སྔར་མཆོད་རྟེན་ལ་སའི་ཕྱོགས་གང་དུ་བདུག་པ་འདིས་བདུག་པར་བྱ་སྟེ། དེ་བཞིན་གཤེགས་པའི་གནས་རྟག་ཏུ་བྱིན་གྱིས་<line/>
བརླབས་པ་དང༌། ཐམས་ཅད་དུ་རྒྱལ་བ་དང༌། དེ་བཞིན་དུ་ལུང་བསྟན་པའི་སའི་ཕྱོགས་དེར་གངྒཱའི་བྱེ་མ་བྱེ་བ་ཁྲག་ཁྲིག་སྟོང་ཕྲག་སྙེད་ཀྱི་སངས་རྒྱས་རྣམས་བཞུགས་<line/>
པ་དེར་རིག་སྔགས་འཆང་གིས་གང་དུ་བདུག་སྤོས་ཀྱི་བདུགས་པས་རྡོ་རྗེ་འཆང་བྱེ་བ་བརྒྱ་སྟོང་ཕྲག་རྣམས་དང༌། རྒྱལ་པོ་ཆེན་པོ་བཞི་དཔུང་དང་བཅས། བཞོན་པ་<line/>
</page>
<page index="350" id="371B">དང་བཅས་པ་དང༌། རྟག་ཏུ་རི་གངས་ལྡན་དང༌། དེ་བཞིན་དུ་ནོར་བུ་བཟང་པོ་དང༌། ལྔ་རྩེ་ན་དང༌། གང་བ་བཟང་པོ་དང༌། ཀེ་ལཱི་ཀཱི་ལ་དང༌། གནོད་སྦྱིན་ཆེན་པོ་ཡང་དག་ཤེས་དང༌།<line/>
མི་ལ་ཞོན་པ་དང༌། སངས་རྒྱས་སྟོབས་དང༌། སྟོབས་པོ་ཆེ་དང༌། སྒྲ་སྒོ་སྐྱོང་དང༌། ན་ད་ཀུ་བེ་ར་དང༌། རབ་འཇོམས་དང༌། ཛྱ་ཊ་བ་ཀ་དང༌། སྟོབས་ཀྱི་ལྷ་དང༌། རྫུ་འཕྲུལ་ཆེན་པོ་སྟེ།<line/>
འདི་རྣམས་སྡེ་དང་བཅས། དཔུང་དང་བཅས། བཞོན་པ་དང་བཅས་པས་ཉིན་མཚན་རྟག་ཏུ་གནས་ནས་དེ་བཞིན་ཉིད་དུ་སྲུང་བར་བྱེད་དོ། །བདག་གི་དཔལ་ས་གསུམ་གྱི་ལྷ་མོ་རྟག་<line/>
ཏུ་མཆོད་པར་བྱེད་དོ། །རྟག་ཏུ་ས་གཞི་གང་དུ་བདུག་པ་རབ་ཏུ་བདུག་པར་བྱ་སྟེ། རྡོ་རྗེ་འཛིན་པ་དང༌། དེ་བཞིན་ཉིད་དུ་གསང་བ་པ་དང་བཅས་པ་དང༌། ཆོས་འཛིན་པ་ལ་མཁས་<line/>
པ་རྣམས་རྟག་ཏུ་སྲུང་བར་བྱེད་ཅིང༌། དེ་བཞིན་ཉིད་དུ་ཚངས་པ་དང༌། དྲག་པོ་ལྷའི་བུ་རྣམས་དང་བཅས་པ་དང༌། དེ་བཞིན་ཉིད་དུ་ཁྱབ་འཇུག་དང༌། ལྷའི་རིས་སུམ་ཅུ་རྩ་གཉིས་<line/>
པོ་ཐམས་ཅད་དུ་དུས་རྟག་ཏུ་ཡང་སྲུང་བར་བྱེད་དོ། །ཟླ་བ་དང༌། ཉི་མ་དང༌། དེ་བཞིན་དུ་སྒྲ་གཅན་དང༌། རྒྱུ་སྐར་དང༌། སྐར་མའི་ཚོགས་དང༌། མཚན་མོའི་ལྷ་རྣམས་ཀྱིས་དུས་<line/>
རྟག་ཏུ་སྲུང་བར་བྱེད་དོ། །འཇིགས་མ་དང༌། དཔལ་མོ་དང༌། དུང་ཅན་མའི་ལྷ་རྣམས་དང༌། དབྱངས་ཅན་མ་དང༌། ས་འཛིན་གྱི་ལྷ་རྣམས་དང༌། ཆུ་ལྷ་དང༌། ལྗོན་པ་དང༌།<line/>
</page>
<page index="351" id="372A">༄༅། །ནགས་ཀྱི་རྩེ་མོའི་ལྷ་དང༌། རིའི་ལྷ་དང༌། ཆུ་ཀླུང་དང༌། ལྟེང་ཀའི་ལྷ་དང༌། གཤིན་རྗེ་དང༌། ཆུའི་ལྷ་དང༌། ལུས་ངན་གྱི་ལྷ་དང༌། གཞོན་ནུའི་ལྷ་དང༌། ལྷའི་<line/>
དྲང་སྲོང་བདག་ཉིད་ཆེ་བ་དང༌། ལྟེང་ཀའི་ལྷ་དང༌། ཆུ་ཀླུང་དང༌། ལྟེང་ཀ་དང༌། ལྷ་མ་ཡིན་དང་བཅས་པའི་ལྷ་རྣམས་དང༌། ཟླ་བ་དང༌། ཉི་མ་དང༌། དེ་བཞིན་དུ་ལྷ་རྣམས་ཀྱིས་<line/>
རྟག་ཏུ་སྲུང་བར་བྱེད་དོ། །རྟག་ཏུ་རྗེས་སུ་འབྲང་ཞིང༌། ཉིན་མཚན་རྟག་ཏུ་རྒྱུན་མི་འཆད་པར་རྗེས་སུ་འབྲང་སྟེ་སའི་ཕྱོགས་གང་དུ་བདུག་སྤོས་འདིས་བདུགས་པའི་ས་ཕྱོགས་<line/>
སུ་རྟག་ཏུ་ལྷའི་གནས་སུ་བྱིན་གྱིས་བརླབས་སོ། །འཇིག་རྟེན་དབང་ཕྱུག་དང༌། མགོན་པོ་དང༌། བླ་མ་དང༌། རྣམ་པར་འདྲེན་པ་དང༌། འཇིག་རྟེན་གྱི་སྐྱབས་དང༌། མཆོག་<line/>
སྦྱིན་པར་དེ་བཞིན་ཉིད་དུ་རྟག་ཏུ་རྒྱུན་མི་འཆད་པར་གནས་སོ། །གནས་དེར་བདུག་སྤོས་གང་ཡིན་པ་དེ་དག་གིས་མཆོག་ཏུ་བདུག་པར་བྱའོ། །དྲི་མནམས་པ་ཙམ་གྱིས་<line/>
མྱུར་དུ་སངས་རྒྱས་ཉིད་ཐོབ་བོ་ཞེས་སོ། །སེམས་ཅན་ཀུན་ལ་ཕན་དོན་ཕྱིར། །སྡུག་བསྔལ་ཐམས་ཅད་ལྡོག་བྱེད་པའི། །རྫས་ཀྱི་མིང་རྣམས་བཤད་བྱ་ཡི། །ལྷ་དང་མི་<line/>
རྣམས་མཉན་པར་གྱིས། །ཨ་ག་རུ་དང་རྒྱ་སྤོས་ཉིད། །དེ་བཞིན་ཙནྡན་སེར་པོར་བཅས། །པྲྀཀྐ་ཉིད་དང་གི་ཧཾ་དང༌། །ཀུན་ཏུ་རུ་བཅས་མ་ཧེའི་མིག །རོ་དང་སྲ་རྩི་པོག་<line/>
</page>
<page index="352" id="372B">ཉིད་དང༌། དེ་བཞིན་གུར་གུམ་ན་ལནད། ཨ་རུ་ར་བཅས་དཔལ་བསྐོར་བ། །སཱ་མ་ཀཾ་དང་སྤང་སྤོས་བཅས། །པྲི་ཡཾ་གུ་བཅས་ཏུ་རུསྐ། །ཀ་ཡསྠ་དང་བ་ཡསྠ། །ན་མེ་རུ་དང་གླ་སྒང་<line/>
བཅས༑ ༑རུ་ཏ་ཨ་ག་རུ་ནག་ཉིད། །ག་པུར་དང་ནི་གླ་རྩི་ཉིད། །ལཾ་ཀ་གསེར་ཤིང་འབྲས་བུ་དང༌། །ཨརྒའི་འོ་མ་གསེར་འོ་མ། །སྣུ་ཧའི་འོ་མ་ཉིད་དང་ནི། །ཐོད་པ་སྐལ་པ་ལྡན་ཉིད་<line/>
དང༌། །སོ་མ་རཱ་ཛ་ཁྱབ་འཇུག་མནོན། །ཤིང་དགའ་རྒྱལ་དང་རྣམ་རྒྱལ་ཉིད། །ནཱ་ཀུ་ལཱི་དྲི་ནཱ་ཀུ་ཡཱི། །ཚངས་པའི་བུ་དང་ཀུ་མུ་དང༌། །པདྨའི་ཆུ་བ་སྦྲང་རྩི་དང༌། །བུ་རམ་དཀར་པོའི་ཁུ་<line/>
བ་དང༌། །འདི་རྣམས་ལྷན་ཅིག་སྦྱར་བ་ཡི། །བདུག་པའི་མཆོག་འདི་བསྒྲུབ་པར་བྱ། །མཁས་པས་ལེགས་པར་ཁྲུས་བྱས་ཏེ། །གཙང་མས་གཙང་མའི་གོས་བགོས་ཤིང༌། །ཟླ་བ་<line/>
ཉའམ་བཅུ་བཞི་ལ། །བཅུ་གསུམ་པའམ་ཚེས་བརྒྱད་ལ། །རྟག་ཏུ་སྦྱར་བྱ་ཉིན་མཚན་གཟུང༌། །སྔགས་ལ་མཁས་པས་བདུག་སྤོས་འདི། །སོ་སོ་སོ་སོར་ཀུན་སྦྱར་ནས། །ཕྱོག་<line/>
རྒྱ་དཀྱིལ་འཁོར་གསང་སྔགས་དང༌། །མེ་ཏོག་བདུག་སྤོས་དྲི་རྒྱ་ཆེན། །མཆོད་པའི་ཆོ་ག་འདི་ཡིས་དང༌། །གཏོར་མའི་ལས་ལ་མཁས་པ་དང༌། །མཆོད་ཡོན་སྣོད་ནི་གང་བ་<line/>
དང༌། །མགོ་ལའང་དྲི་དང་ཏིལ་མར་གྱི། །མར་མེ་ལེགས་གྲུ་གནས་སུ་ནི། །ལེགས་སྦས་གཙང་མར་གནས་དེ་སྒྲུབ། །ལེགས་སྦས་གཙང་མར་གནས་པ་ཡིས། །སློང་མ་<line/>
</page>
<page index="353" id="373A">༄༅། །མཆོག་གི་གྲོགས་ཀྱིས་ནི། །དོན་ཡོད་ཞགས་པའི་སྤྱན་སྔ་རུ། །འདུག་ནས་ཡོངས་སུ་དག་པའི་ལུས། །སྡོམ་དང་བྱམས་པའི་སེམས་བཞག་ནས། །སེམས་<line/>
ཅན་ཀུན་ལ་སྙིང་རྗེའི་བདག །སངས་རྒྱས་རྗེས་སུ་དྲན་སྒོམ་ཞིང༌། །གསང་སྔགས་བཟླས་པ་མཆོག་གྱིས་ཤིག །དེ་བཞིན་གཤེགས་པ་ཐམས་ཅད་ལ་དམིགས་ཏེ་འཇིག་<line/>
རྟེན་དབང་ཕྱུག་གི་ཞལ་ནས་བྱུང་བ་དོན་ཡོད་པའི་ཞགས་པའི་སྙིང་པོ་སྟོང་རྩ་བརྒྱད། ཁྲོ་བོའི་རྒྱལ་པོ་སྟོང་རྩ་བརྒྱད། དོན་ཡོད་གྲུབ་པ་བརྒྱ་རྩ་བརྒྱད་ཚིག་དང་ཡི་གེ་<line/>
ཤིན་ཏུ་གསལ་བར་བཟླས་ནས་དོན་ཡོད་པའི་རྒྱ་མཚོའི་ནོར་བུ་པདྨ་ལ་རྣམ་པར་ལྟ་བའི་དཔལ་དྲི་མ་མེད་པ་དོན་ཡོད་པའི་ཞགས་པའི་སྙིང་པོ་སྟོང་ཕྲག་བཅུ་བཟླས་ཏེ།<line/>
དེ་ནས་གསང་སྔགས་འདི་སྟོང་ཕྲག་བརྒྱ་བཟླའོ། །ཨོཾ་སརྦ་ཏ་ཐཱ་ག་ཏ་ཨ་བ་ལོ་ཀི་ཏེ་ཨ་མོ་གྷ་ཧྲྀ་ད་ཡན། ཙ་ར་ཙ་ར་ཙ་ར། མ་ཧཱ་ཀུ་རུ་ཎི་ཀཱ་ཡ། སཱ་དྷེ་ཡ་ཧཱུཾ། ཨ་བྷི་ཥིཉྩ་<line/>
ཡ་ཨ་མོ་གྷ་པཱ་ཤ་ཧ་སྟེ་སྭཱ་ཧཱ། དེ་ནས་གསང་སྔགས་བཟླས་བརྗོད་བྱས་ཏེ་མཉམ་པར་བཞག་ལ་ལས་ཐམས་ཅད་ལ་མཁས་པས་བདུག་སྤོས་ཀྱི་མཆོག་ལ་བཟླས་<line/>
པ་ཙམ་གྱི་མོད་ལ་བདུག་སྤོས་ཀྱི་རྒྱལ་པོ་ལ་དེ་བཞིན་གཤེགས་པ་ཐམས་ཅད་ཀྱི་བྱིན་གྱི་རླབས་ཀྱིས་བྱིན་གྱིས་བརླབས་པར་འགྱུར་རོ། །དོན་ཡོད་པའི་ཞགས་པ་<line/>
</page>
<page index="354" id="373B">སྣང་བ་རྒྱ་ཆེ་བ། ནོར་བུ་ཆེན་པོའི་སྤྲིན་དྲི་མ་མེད་པ་ཞེས་བྱ་བ། དེ་བཞིན་གཤེགས་པ་ཐམས་ཅད་ཀྱིས་རྣམ་པར་གཟིགས་པ། འཕགས་པ་སྤྱན་རས་གཟིགས་དབང་ཕྱུག་གི་མཆོག་<line/>
སྦྱིན་པའི་འཁོར་ལོས་བསྒྱུར་བ་ཞེས་བྱ་བའི་བདུག་པའི་རྒྱལ་པོ་ཡིན་ཏེ། ཐོག་མར་དེ་བཞིན་གཤེགས་པ་ཐམས་ཅད་ལ་སྔགས་འདི་ལན་བདུན་བཟླས་ཏེ་བདུག་པ་དབུལ་བར་བྱའོ།།<line/>
ཨོཾ་སརྦ་ཏ་ཐཱ་ག་ཏ་ཨ་བ་ལོ་ཀི་ཏེ་མ་ཧཱ་ཨ་མོ་གྷ་ཛ་ཡ་ཛ་ཡ་སྭཱ་ཧཱ། དེའི་འོག་ཏུ་བདག་རང་ལ་བདུགས་ན། དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་རློབ་པར་འགྱུར་རོ། །<line/>
བྱང་ཆུབ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་མཆོག་སྦྱིན་པ་བདུགས་པ་ཙམ་གྱི་མོད་ལ་འཕགས་པ་སྤྱན་རས་གཟིགས་དབང་ཕྱུག་གི་སྐུ་སྟོན་པར་<line/>
འགྱུར་རོ། །དགེ་སྦྱོང་དང་བྲམ་ཟེའི་གཟུགས་ཀྱིས་དེ་དང་ལྷན་ཅིག་སྨྲ་བར་བྱེད་དེ། གང་ལ་སྨྲས་པ་དང༌། གང་ལ་གཏམ་བྱས་པ་དེ་ཐམས་ཅད་ཚེ་འདི་ལ་འགྲུབ་པར་འགྱུར་<line/>
རོ༑ ༑དེའི་འོག་ཏུ་མཚན་མོ་རང་གི་གཟུགས་སྟོན་པར་འགྱུར་ཞིང་མཆོག་སྦྱིན་པར་མཛད་དོ། །དོན་ཡོད་པའི་ཞགས་པའི་ཡེ་ཤེས་ཐོབ་པར་འགྱུར། འཇིགས་པ་ཆེན་པོ་<line/>
བརྒྱད་ལས་ཡོངས་སུ་གྲོལ་བར་འགྱུར། སྔོན་གྱི་སྒྲིབ་པ་དང་སྡིག་པ་དམྱལ་བའི་ཚོར་བ་མྱོང་བར་འགྱུར་བ་ཟད་ཅིང་མཐར་ཐུག་པར་འགྱུར་རོ། །གང་དག་གི་ལུས་ལ་<line/>
</page>
<page index="355" id="374A">༄༅། །བདུགས་པ་ཙམ་དང༌། མཐོང་བ་ཙམ་གྱི་མོད་ལ་ཐམས་ཅད་དབང་དུ་འགྱུར་རོ། །ཡུལ་འཁོར་དང༌། གྲོང་ཁྱེར་དང༌། གྲོང་རྡལ་དང༌། ལྗོངས་དང༌། རྒྱལ་པོ་བཙུན་<line/>
མོའི་འཁོར་དང་བཅས་པ་དང༌། བློན་པོ་དང༌། བློན་པོ་ཆེན་པོ་དང༌། བཀྲབས་པ་དང༌། བྲམ་ཟེ་མདུན་ན་འདོན་དང་བཅས་པ་དབང་དུ་འགྱུར་ཞིང་ཐམས་ཅད་བགྱི་བ་ཅི་མཆིས་<line/>
ཞེས་བྱ་བ་བྱེད་པར་འགྱུར་རོ། །རིགས་བཞིའི་འཇིག་རྟེན་དབང་དུ་འགྱུར་རོ། །ཚེས་བཅུ་བཞི་དང༌། བཅོ་ལྔ་དང༌། ཚེས་བརྒྱད་ལ་ཁྲུས་ལེགས་པར་བྱས་ཏེ་གོས་གཙང་མ་བགོས་<line/>
ལ༑ བ་ལས་བྱུང་བ་ལྔས་བྱུགས་པས་ཁྱིམ་གྱི་ཕུགས་སུ་དཀྱིལ་འཁོར་བྱས་ལ་མེ་ཏོག་དང་མཆོད་ཡོན་གྱི་སྣོད་གཞག་པར་བྱ། གཏོར་མ་དཀར་པོ་ཉེ་བར་གཞག་པར་བྱ།<line/>
དེ་བཞིན་གཤེགས་པ་ཐམས་ཅད་ལ་དམིགས་ལ་བྱང་ཆུབ་སེམས་དཔའ་ཐམས་ཅད་ལ་དམིགས་ཏེ་ཕྱོགས་བཞིར་ཕྱག་བྱས་ལ་བདུག་པའི་རྒྱལ་པོ་འདིས་བདུགས་པ་བྱས་<line/>
ན༑ བདུགས་པ་ཙམ་གྱི་མོད་ལ་ཕྱོགས་བཅུ་མཐའ་ཡས་མུ་མེད་པའི་སངས་རྒྱས་ཀྱི་ཞིང་རྣམས་ཀྱི་རྡུལ་ཕྲ་མོ་སྙེད་ཀྱི་དེ་བཞིན་གཤེགས་པས་ཡོངས་སུ་གང་བ་ལ་འདི་ལྟ་སྟེ།<line/>
སངས་རྒྱས་ཀྱི་ཞིང་རེ་རེར་དེ་བཞིན་གཤེགས་པ་གངྒཱའི་ཀླུང་གི་བྱེ་མ་སྙེད་བྱེ་བ་ཁྲག་ཁྲིག་སྟོང་ཕྲག་བརྒྱ་ལ་བདུག་པའི་སྤྲིན་འཁྲིགས་པ། ལྷའི་སྤོས་ཀྱིས་བསྒོས་པ།<line/>
</page>
<page index="356" id="374B">མི་མཉམ་པ་དང་མཉམ་པའི་བདུག་སྤོས་ཆེན་པོ་ཙནྡན་སྦྲུལ་གྱི་སྙིང་པོ་དང༌། གོ་ཤིཪྵ་དང༌། ཏ་མ་ལའི་ལོ་མ་དང༌། བདུག་སྤོས་མང་པོ་ནམ་མཁའི་ངོས་ཁེབས་པས་མཆོད་པར་<line/>
འགྱུར་རོ། །བྱང་ཆུབ་སེམས་དཔའི་འཁོར་རྣམས་དང༌། སུམ་ཅུ་རྩ་གསུམ་ན་གནས་པའི་ལྷ་བརྒྱ་བྱིན་དང༌། ཚངས་པ་དང༌། ཁྱབ་འཇུག་དང༌། དབང་ཕྱུག་ཆེན་པོ་ལ་སོགས་པ་འོག་<line/>
མིན་གྱི་གནས་ན་གནས་པའི་ལྷའི་བར་ཐམས་ཅད་བདུག་པའི་དྲིས་རབ་ཏུ་དགའ་བར་འགྱུར་རོ། །རྒྱུ་སྐར་དང༌། སྐར་མའི་ཚོགས་དང༌། ཉི་མ་དང༌། ཟླ་བ་ཐམས་ཅད་དགའ་བར་<line/>
འགྱུར་ཏེ། འདི་ལ་ཐེ་ཚོམ་མི་བྱ་ཞིང་ཡིད་གཉིས་བསྐྱེད་པར་མི་བྱའོ། །སྐད་ཆེན་པོས་དོན་ཡོད་པའི་ཞགས་པའི་སྙིང་པོ་བཟླས་པ་བྱས་ན། དེས་ན་སངས་རྒྱས་ཀྱི་ཞིང་ཐམས་ཅད་<line/>
ན་བཞུགས་པའི་དེ་བཞིན་གཤེགས་པས་ལེགས་སོ་ཞེས་བྱ་བའི་སྒྲ་འབྱིན་པར་འགྱུར་ཞིང༌། རིག་སྔགས་འཆང་དེ་ལ་ཡང་དེ་བཞིན་གཤེགས་པས་བྱིན་གྱིས་རློབ་པར་འགྱུར།<line/>
དུས་ཀུན་ཏུ་དགོངས་པར་འགྱུར། ཡང་དང་ཡང་དུ་གཟིགས་པའི་ཕྱིར་བྱོན་པར་འགྱུར་རོ། །བདེ་བ་ཅན་ན་བཞུགས་པ་དེ་བཞིན་གཤེགས་པ་ཚེ་དཔག་མེད་དང༌། བྱང་ཆུབ་སེམས་<line/>
དཔའ་འཕགས་པ་སྤྱན་རས་གཟིགས་དབང་ཕྱུག་དང༌། མཐུ་ཆེན་ཐོབ་ལ་སོགས་པ་བྱང་ཆུབ་སེམས་དཔའ་ཐམས་ཅད་ཐུགས་རབ་ཏུ་དགྱེས་པར་འགྱུར། རིག་སྔགས་<line/>
</page>
<page index="357" id="375A">༄༅། །འཆང་ལ་དོན་ཡོད་པ་ཆེན་པོའི་དངོས་གྲུབ་སྩོལ་བར་མཛད་གཟིགས་བཞེད་པར་འགྱུར་རོ། །ཀླུ་ཐམས་ཅད་ལ་བདུགས་པ་ཙམ་གྱིས་དབང་དུ་འགྱུར་ཞིང་<line/>
ཧ་ཅང་ཆར་ཆེས་ན་གཅོད་པར་བྱེད་ཅིང༌། ཆར་མི་འབེབ་ན་འབེབས་པར་བྱེད་དོ། །རླུང་དང༌། སེར་བ་དང༌། སྤྲིན་ཐམས་ཅད་གཅོད་པར་བྱེད། བདུགས་པ་ཙམ་གྱིས་<line/>
གདོན་ཐམས་ཅད་འཇིག་པར་འགྱུར། བགེགས་དང་ལོག་འདྲེན་ཐམས་ཅད་ཕྱོགས་བཅུར་དཔག་ཚད་སྟོང་དུ་འབྲོས་པར་འགྱུར། མ་མོའི་གནས་སུ་བདུགས་ན་རླུང་དང༌།<line/>
སེར་བ་དང༌། སྤྲིན་ཐམས་ཅད་གཅོད་པར་བྱེད། མ་མོའི་ཚོགས་དང༌། ནག་པོ་ཆེན་པོ་ལ་སོགས་པ་འགུགས་པར་འགྱུར་ཞིང་དབང་དུ་གྱུར་ནས་འདུག་པར་འགྱུར། བྱ་བ་<line/>
ཐམས་ཅད་བྱེད་པར་འགྱུར་རོ། །གཡུལ་འགྱེད་པའི་ཚེ་བདུགས་ན་དཔུང་གི་ཚོགས་ཡན་ལག་བཞི་པའི་དཔུང་ལས་རྒྱལ་བར་འགྱུར། ཐམས་ཅད་དུ་བདུགས་པ་ཙམ་<line/>
གྱིས་རྒྱལ་བར་འགྱུར། ཐམས་ཅད་དུ་སྦྱར་བར་བྱས་ན་ཀུན་ཏུ་གྲུབ་པ་ཆེན་པོར་འགྱུར་རོ། །བདུག་པའི་ཆོ་གའོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་<line/>
རྒྱལ་པོ། བམ་པོ་བཅུ་གཅིག་པ། དེ་ནས་རིག་སྔགས་འཆང་རྣམས་ལ་ཕན་པ་དང༌། བདེ་བའི་ཕྱིར་ཐིག་ལེ་བྱ་བ་དང༌། གདོང་བཀྲུ་བ་དང༌། ལུས་བསྐུ་བ་བྱས་ན་ཡ་ལད་<line/>
</page>
<page index="358" id="375B">དང་གོ་ཆ་བགོས་པ་དང་འདྲ་བར་འགྱུར་བ་བཤད་པར་བགྱི་ཡི། བཅོམ་ལྡན་འདས་གསན་དུ་གསོལ། དོན་ཡོད་པའི་ནོར་བུ་རྒྱ་ཆེན་པོ་རྡོ་རྗེའི་ཞགས་པ་ཞེས་བྱ་བའི་ནོར་བུ་གང་<line/>
སྦྱོར་བར་བྱས་པ་ཙམ་གྱིས་ཐམས་ཅད་འགྲུབ་པ། བླ་ན་མེད་པ། མཁས་པས་མཛོད་སྤུ་རྣམས་སུ་ཐིག་ལེ་བྱས་ན། ཚོགས་ཀྱི་ནང་དང༌། སྐྱེ་བོ་མང་པོའི་ནང་དང༌། དགེ་འདུན་གྱི་ནང་<line/>
དང༌། དེ་བཞིན་དུ་རིགས་བྱེད་ཀྱི་ཚོགས་བཞིའི་ནང་དུ་སྐར་མའི་ཚོགས་ཀྱི་ནང་ན་ཟླ་བ་ཚེས་པ་བཞིན་དུ་མཛེས་ཤིང་འཇིགས་པ་མེད་དོ། །ལྷ་རྣམས་ཐམས་ཅད་ཡ་མཚན་སྐྱེ། །དྲག་<line/>
པོ་ཡི་ནི་ཅོད་པན་འཆང༌། །འཇིག་རྟེན་མགོན་པོའི་གཡས་ཀྱི་དབུའི། །དབུ་རྒྱན་རྩེ་ཕྲན་ཟླ་ཚེས་བཞིན། །གདོང་བཀྲུ་བ་ནི་མཆོག་ཡིན་ནོ། །ཟླ་བ་ཉ་བའི་འོད་དང་མཚུངས། །སྨིན་<line/>
མ་རྣ་བ་དཔྲལ་བ་དང༌། །པདྨ་དཀར་ཤམ་ཤིན་ཏུ་འཇམ། །མིག་གཉིས་ཨུཏྤལ་སྔོན་པོ་འདྲ། །སེམས་ཅན་ཐམས་ཅད་དགའ་བས་བལྟ། །དགའ་ཞིང་རྟག་ཏུ་ཚིག་བཙན་འགྱུར། །<line/>
དེ་ཡི་མིག་གིས་གང་མཐོང་བ། །ཐམས་ཅད་དབང་དུ་གྱུར་པར་འགྱུར། །སྐྱེས་པ་ལ་ནི་བསྐུ་བྱས་ན། །རྟག་ཏུ་རིགས་སྨྲ་བློ་ཆེ་ཞིང༌། །རྟག་ཏུ་ཡ་ལད་གོ་བགོས་པའི། །འཇིགས་པ་<line/>
མེད་པའི་ལུས་སུ་འགྱུར། །འབྱུང་པོ་རྣམས་ནི་མི་བཟོད་ཅིང༌། །གནོད་སྦྱིན་འབྱུང་པོ་གསང་བ་པས། །རྟག་ཏུ་ཐུབ་པར་མི་འགྱུར་རོ། །སྟོབས་ཆེན་ཕ་རོལ་གནོན་པ་དང༌། །རྟག་<line/>
</page>
<page index="359" id="376A">༄༅། །ཏུ་སྲེད་མེད་སྟོབས་ལྡན་ཞིང༌། །གླང་ཆེན་སྟོབས་ཀྱི་སྟོབས་ལྡན་འགྱུར། །ལྷ་རྣམས་འདར་ནི་ཡེད་ཡེད་ཅིང༌། །ཀླུ་རྣམས་མཚོ་ན་སྐྲག་པར་བྱེད། །གལ་ཏེ་<line/>
རིག་སྔགས་སྨྲ་བ་ཡིས། །རེག་ན་རི་རབ་ལྷུན་པོ་ཡང༌། །གཡོ་བར་འགྱུར་བ་ཐེ་ཚོམ་མེད། །རྟག་ཏུ་སྲེད་མེད་སྟོབས་ལྡན་ཞིང༌། །སྟོབས་དང་གཟུགས་དང་རྩལ་ལྡན་<line/>
འགྱུར༑ ༑ནོར་བུ་རྒྱལ་པོ་བླ་ན་མེད། །འདི་ནི་ཐོས་པ་ཙམ་གྱིས་སུ། །སྡིག་པ་ཀུན་ལས་ངེས་གྲོལ་ཞིང༌། །དུག་རྣམས་ཐམས་ཅད་འཇོམས་པར་བྱེད། །དཔལ་དང་སྐལ་<line/>
བཟང་རྟག་ཐོབ་འགྱུར། །གང་གི་ལག་ཏུ་ཐོགས་འགྱུར་བ། །སྒྲིབ་པ་ཀུན་ལས་ངེས་གྲོལ་ཞིང༌། །དེ་བཞིན་འཇིག་རྟེན་དགའ་བར་འགྱུར། །དེ་ན་དེ་བཞིན་གཤེགས་ཀུན་<line/>
གྱི༑ ༑ཐུགས་སྐྱེས་གསུང་སྐྱེས་སྲས་སུ་འགྱུར། །འཕགས་པ་སྤྱན་རས་གཟིགས་དབང་ཕྱུག །བླ་མ་རྟག་ཏུ་རྗེས་འབྲང་ཞིང༌། །རིག་སྔགས་སྨྲ་བ་དབུགས་དབྱུང་ཕྱིར། །<line/>
དེ་བཞིན་དུ་ནི་སྲུང་བ་དང༌། །རྟག་ཏུ་མཆོག་ནི་སྦྱིན་པར་འགྱུར། །འཇིག་རྟེན་མགོན་པོ་ཐུབ་ཆེན་གྱིས། །བསོད་ནམས་ཕུང་པོ་ཆེན་པོ་ཐོབ། །གང་ཞིག་ནོར་བུ་འདི་<line/>
འཆང་བ་དེ་དེ་བཞིན་གཤེགས་པ་གངྒཱའི་ཀླུང་གི་བྱེ་མ་བྱེ་བ་ཁྲག་ཁྲིག་བརྒྱ་སྟོང་ཕྲག་དྲུག་ཅུ་རྩ་བཞི་སྙེད་ལས་དགེ་བའི་རྩ་བ་བསྐྱེད་པར་འགྱུར། དེ་བཞིན་གཤེགས་<line/>
</page>
<page index="360" id="376B">པ་དེ་དག་ཐམས་ཅད་མཐོང་ཞིང་དངུགས་འབྱིན་པ་དང༌། ཕྱི་བཞིན་འབྲང་བར་འགྱུར་རོ། །དཔལ་དང་སྐལ་པ་བཟང་པོ་ཐམས་ཅད་དང་ལྡན་པར་འགྱུར། རྟག་ཏུ་ལུས་དང་<line/>
ངག་དང་ཡིད་ཡོངས་སུ་དག་པར་འགྱུར། སེམས་ཅན་ཐམས་ཅད་ཀྱི་མཆོད་པ་གཅིག་པུར་འགྱུར། དགྲ་ཐམས་ཅད་ཀྱིས་མི་སོད་པར་འགྱུར། ཕྱག་ན་རྡོ་རྗེས་དེ་ལ་རྟག་ཏུ་བསྲུང་<line/>
བ་དང༌། བསྐྱབ་པ་དང༌། སྦ་བའི་ཕྱིར་གནས་པར་འགྱུར། ཕྱག་ན་པདྨ་ཡང་རྟག་ཏུ་མཆོག་སྦྱིན་པར་འགྱུར་རོ། །རིག་སྔགས་འཆང་འདི་ནི། དེ་བཞིན་གཤེགས་པ་ཐམས་ཅད་<line/>
ཀྱིས་ལུང་བསྟན་པ་དེ། འདིར་དེ་བཞིན་གཤེགས་པ་ཐམས་ཅད་ཀྱི་ནོར་བུ་ཆེན་པོ་བཟུང་བས་སྡང་བ་བདུད་ལ་སོགས་པ་ཐམས་ཅད་དང༌། བགེགས་དང༌། ལོག་འདྲེན་ཐམས་<line/>
ཅད་ལས་རྒྱལ་ཏེ། ཕ་རོལ་ཏུ་ཕམ་པར་མཛད་ནས་ཆོས་ཀྱི་འཁོར་ལོ་བསྐོར་རོ། །འདིས་རྔ་བོ་ཆེ་ལ་བསྐུས་ཏེ་བརྡུངས་ན། ཆོས་ཀྱི་རྔ་བོ་ཆེ་བརྡུངས་པར་འགྱུར་རོ། །གང་དག་སྒྲ་<line/>
ཐོས་པ་ཙམ་གྱིས་སེམས་ཅན་ཐམས་ཅད་ཀྱི་མཚམས་མེད་པ་ལྔའི་སྡིག་པ་རབ་ཏུ་ཞི་བར་འགྱུར་རོ། །ཐ་ན་དུད་འགྲོའི་སྐྱེ་གནས་སུ་གཏོགས་པའི་རི་དྭགས་དང༌། བྱ་གང་<line/>
ཡིན་པ་དེ་དག་ཐམས་ཅད་ཀྱང་ཡོངས་སུ་གྲོལ་བར་འགྱུར་རོ། །འཕགས་པ་ལ་སྐུར་པ་འདེབས་པ་དང༌། དམ་པའི་ཆོས་སྤོང་པ་དང༌། མནར་མེད་པ་ལ་གཞོལ་ཞིང་གནས་<line/>
</page>
<page index="361" id="377A">༄༅། །པ་དག་ལས་ཡོངས་སུ་གྲོལ་བར་འགྱུར། དམྱལ་བ་ཆེན་པོ་བཅུ་དྲུག་ལས་ཡོངས་སུ་གྲོལ་བར་འགྱུར། འཇིགས་པ་ཆེན་པོ་བརྒྱད་ལས་ཡོངས་སུ་གྲོལ་<line/>
བར་འགྱུར། དེ་ལ་དུག་གི་འཇིགས་པ་འབྱུང་བར་མི་འགྱུར། མེའི་འཇིགས་པ་འབྱུང་བར་མི་འགྱུར། མཚོན་གྱི་འཇིགས་པ་འབྱུང་བར་མི་འགྱུར། དུས་མ་ཡིན་པར་འཆི་<line/>
བའི་འཇིགས་པ་འབྱུང་བར་མི་འགྱུར། རིམས་ཐམས་ཅད་ཀྱི་འཇིགས་པ་འབྱུང་བར་མི་འགྱུར། འདི་དུང་ལ་བསྐུས་ཏེ་བུས་ན། ཆོས་ཀྱི་དུང་ཆེན་པོ་བུས་པར་འགྱུར། ཐ་ན་<line/>
དུང་གི་སྒྲ་ཐོས་པའི་བར་དེ་དག་ཐམས་ཅད་ཀྱང་སླར་ལྡོག་པར་མི་འགྱུར། སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་དག་ཀྱང་སྐྱེ་བ་དང༌། རྒ་བ་དང༌། ནད་དང༌།<line/>
འཆི་བ་དང༌། མྱ་ངན་དང༌། སྨྲེ་སྔགས་འདོན་པའི་སྡུག་བསྔལ་ལས་ཡོངས་སུ་གྲོལ་བར་འགྱུར། འདི་ནི། སྐྱེ་བ་ཕྱི་མ་ཡིན་ཏེ། ཤི་ནས་ཐམས་ཅད་རིས་མཐུན་པར་བདེ་<line/>
བ་ཅན་གྱི་འཇིག་རྟེན་གྱི་ཁམས་སུ་པདྨ་ལས་བརྫུས་ཏེ་སྐྱེ་བར་འགྱུར་རོ། །ལུས་སྐྱེས་བུ་ཆེན་པོའི་མཚན་དང༌། དཔེ་བྱད་ཀྱིས་བརྒྱན་པ། རྒྱན་ཐམས་ཅད་ཀྱིས་ཀླུབས་<line/>
པ༑ པདྨ་ལས་སྐྱིལ་མོ་ཀྲུང་བཅས་ཏེ་སྐྱེ་བར་འགྱུར་རོ། །བྱང་ཆུབ་ཀྱི་སྙིང་པོ་ལ་ཐུག་གི་བར་དུ་འོད་དཔག་མེད་ལས་མངོན་སུམ་དུ་ཆོས་ཀྱི་གཏམ་ཐོས་པར་འགྱུར་<line/>
</page>
<page index="362" id="377B">རོ༑ ༑ཟླ་བ་ཡར་གྱི་ངོ་ལ་ཅོད་པན་དཀར་པོ་བཅིངས་ཏེ་ནོར་བུ་ཆེན་པོ་འདི་རྒྱལ་མཚན་གྱི་རྩེ་མོ་ལ་བཏགས་ན། བསྒྲེངས་པ་ཙམ་གྱི་མོད་ལ་ཆོས་ཀྱི་རྒྱལ་མཚན་བསྒྲེངས་པར་<line/>
འགྱུར་རོ། །འདི་རྒྱལ་མཚན་གྱི་རྩེ་མོ་ལ་བཏགས་པ་མཐོང་བ་ཙམ་གྱིས་དེ་བཞིན་གཤེགས་པ་བྱང་ཆུབ་ཀྱི་སྙིང་པོར་ཆོས་ཀྱི་འཁོར་ལོ་བསྐོར་བ་དང༌། བདུད་འདུལ་བའི་རྒྱལ་<line/>
མཚན་བསྒྲེང་བར་རིག་པར་བྱའོ། །འདི་བསྒྲེངས་པ་ཙམ་གྱིས་འཐབ་པ་དང༌། རྩོད་པ་དང༌། ཁྲག་ཁྲུག་ཐམས་ཅད་ཞི་བར་འགྱུར། གནོད་པ་ཐམས་ཅད་དང༌། མི་ངས་དང༌། མུ་<line/>
གེའི་དགོན་པ་རབ་ཏུ་ཞི་བར་འགྱུར། ཆོམ་པོ་དང༌། གཡོན་ཅན་དང༌། རྐུན་མ་དང༌། ཕྱིར་རྒོལ་བ་དང༌། མི་མཛའ་བ་འཇིག་པར་འགྱུར། རང་གི་དཔུང་དང༌། གཞན་གྱི་དཔུང་<line/>
དང༌། སྡང་བའི་སེམས་ཅན་རབ་ཏུ་ཞི་བར་འགྱུར། དུག་མི་བཟད་པ་དང༌། གཅན་གཟན་གཏུམ་པོ་དང༌། བྱ་དང༌། སྦྲང་བུ་དང༌། ཤ་སྦྲང་དང༌། བྱི་བ་དང༌། སྡིག་སྦྲུལ་དང༌། འབྲས་<line/>
དང༌། ལུའུ་ཏ་དང༌། དུག་དང༌། ཤུ་བ་དང༌། ལྷོག་པ་དང༌། མཚན་བར་རྡོལ་བ་དང༌། སྐེ་བགེགས་པ་ཐམས་ཅད་འཇིགས་པར་འགྱུར། སྡང་བའི་ཀླུ་དང༌། སེར་བ་དང༌། གྲང་པ་<line/>
དང༌། རླུང་གིས་མི་ཚུགས་ཤིང་ནད་ཐམས་ཅད་རབ་ཏུ་ཞི་བར་འགྱུར་རོ། །བདེ་བ་དང༌། དགའ་བ་དང༌། ལོ་ལེགས་པ་དང༌། སྐྱེ་བོ་མང་པོ་དང༌། མི་མང་པོས་ཡོངས་སུ་གང་<line/>
</page>
<page index="363" id="378A">༄༅། །ཞིང་འབྱོར་པར་འགྱུར། ཆོས་འདོད་ཅིང་ཆོས་ཀྱི་ཀུན་དགའ་ལ་དགའ་བ་དང༌། མགུ་བར་འགྱུར། མེ་ཏོག་དང༌། འབྲས་བུ་དང༌། ལོ་ཏོག་དང༌། ཟས་<line/>
དང༌། སྐོམ་རོ་ཞིམ་པ་དང༌། ཤིན་ཏུ་འཇམ་པ་ཕུན་སུམ་ཚོགས་པར་འགྱུར། ཐམས་ཅད་དུ་ལྷའི་རེག་པ་དང་བཅས་པའི་བཟའ་བ་དང་བཏུང་བ་འབྱུང་བར་འགྱུར་རོ། །<line/>
སྡང་བའི་གནོད་སྦྱིན་དང༌། སྲིན་པོ་དང༌། འབྱུང་པོ་དང༌། ཤ་ཟ་དང༌། ཕྲ་མེན་མ་དང༌། ཡི་དྭགས་དང༌། བརྗེད་བྱེད་དང༌། སྲུལ་པོ་དང༌། ལུས་སྲུལ་པོ་དང༌། སྐེམ་བྱེད་དང༌།<line/>
གྲིབ་མ་དང༌། བཟའ་ཉེས་དང༌། འགོམ་ཉེས་དང༌། བལྟ་ཉེས་དང༌། གྲིབ་མ་ངན་པ་ཞི་བར་འགྱུར་ཞིང་མི་ཚུགས་པར་འགྱུར། སེམས་ཅན་དེ་དག་ཐམས་ཅད་ཕན་ཚུན་<line/>
བྱམས་པའི་སེམས་སུ་འགྱུར། མཆོག་ཏུ་ཡིད་བདེ་བའི་གནས་པས་གནས་པས་གནས་པར་འགྱུར་རོ། །ཡོན་ཏན་དང་ཕན་ཡོན་ཆེན་པོ་དེ་དག་ནི། ནོར་བུའི་རྒྱལ་པོ་ཆེན་པོའི་<line/>
བྱིན་གྱིས་བརླབས་པ་ཡིན་ནོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་བཅོམ་ལྡན་འདས་ཀྱི་སྤྱན་སྔ་ན་<line/>
བཞིན་འཛུམ་ཞིང་མིག་མི་འཛུམ་པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། གྲུབ་པའི་རྫས་ཀྱི་མཆོག་ནོར་བུ་གདགས་པ། དེ་བཞིན་<line/>
</page>
<page index="364" id="378B">གཤེགས་པ་ཐམས་ཅད་ཀྱི་བྱིན་གྱིས་བརླབས་ཤིང་ལུང་བསྟན་པ། བདག་གི་སྙིང་པོ་ཡིད་བཞིན་གྱི་ནོར་བུ་ཆེན་པོ་སེམས་ཅན་ཐམས་ཅད་ལ་ཕན་པ་དང༌། བདེ་བའི་ཕྱིར་ཞུགས་<line/>
པ་རྗེས་སུ་བསྒྲག་པར་བགྱིའོ། །གསེར་དང༌། ན་ལ་ད་དང༌། གི་ཝང་དང༌། བ་བླ་དང༌། ལྡོང་རོས་དང༌། པདྨ་དང༌། ཨུཏྤ་ལ་དང༌། གུར་གུམ་དང༌། ནཱ་ག་པུས་པ་དང༌། ཏྭ་ཙ་དང༌། ཏ་ར་ག་<line/>
དང༌། ཙནྡན་རྣམ་གཉིས་དང༌། སྤྲྀག་ཀ་དང༌། ཀཱ་ལ་ཀ་དང༌། རུ་རྟ་དང༌། ཤུ་ཏི་དང༌། པྲི་ཡང་ཀུ་དང༌། ཧ་རེ་ཎུ་ཀེ་དང༌། སུག་སྨེལ་དང༌། ལོ་དྷ་དང༌། ཛཱ་ཏ་པ་ཏྲི་ཀ་སུ་མ་ན་དང༌། ས་མ་ཀ་<line/>
དང༌། སྲ་རྩི་ཕོག་དང༌། ཤིང་ཨརྒའི་འོ་མ་རྣམས་བསགས་ཏེ་ཆ་མཉམ་པར་བྱས་ལ་གསེར་ཉིས་འགྱུར་དུ་བྱས་ཏེ་རྒྱུ་སྐར་བཟང་པོ་དང༌། ཚེས་གྲངས་ཤིས་ཤིང་དགེ་བ་ལ་ཁྲུས་<line/>
ལེགས་པར་བྱས་ཏེ་གོས་གཙང་མ་བགོས་ནས་ཉིན་ཞག་གཅིག་བྱམས་པའི་སེམས་ལ་མཉམ་པར་བཞག་སྟེ་ཕྱེ་མ་ཞིབ་མོར་བྱས་ཏེ་དོན་ཡོད་པའི་ཞགས་པའི་རྒྱལ་པོའི་སྙིང་པོའི་<line/>
གཟུངས་སྟོང་རྩ་བརྒྱད་བཟླས། ཁྲོ་བོའི་རྒྱལ་པོ་བརྒྱ་རྩ་བརྒྱད་བཟླས་ཏེ་གཏོར་ལ་དྲི་ཆབ་བཟང་པོས་སྦངས་ཏེ་སྦྱར་ལ་གསེར་དང་བསྲེས་ལ་ག་པུར་དང༌། གླ་རྩིའི་བདུག་པས་<line/>
བདུགས་ཏེ་ནོར་བུ་ཞོ་གཉིས་པའི་ཚད་དུ་བྱས་ནས་ཕུག་ལ་རས་སྐུད་ཀྱིས་བཏགས་ཏེ་གསེར་གྱིས་གཡོགས་ལ། ཡང་དོན་ཡོད་པའི་ཞགས་པའི་སྙིང་པོ་སྟོང་རྩ་བརྒྱད་བཟླས།<line/>
</page>
<page index="365" id="379A">༄༅། །ཁྲོ་བོའི་རྒྱལ་པོ་བརྒྱ་རྩ་བརྒྱད་བཟླས་ཏེ་འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་མི་སྨྲ་བར་བསྒྲུབས་པར་བྱས་ལ་དེ་ཉིད་ཀྱི་ཞབས་དྲུང་དུ་གྲིབ་མ་ལ་<line/>
བསྐམ་པར་བྱ་སྟེ། ཕྱེད་དམ་བཞི་ཆ་གསེར་གྱིས་གཡོགས་པར་བྱ་ཞིང་ཕྱེད་གཡོགས་པར་མི་བྱའོ། །གང་ལ་གསེར་གྱིས་གཡོགས་པ་འདི་ནི། གང་ལ་དོན་ཡོད་པའི་ཞགས་<line/>
པ་ཡིད་བཞིན་གྱི་ནོར་བུ་ཆེན་པོ་དང་འདྲ་སྟེ། སངས་རྒྱས་ཀྱི་བྱང་ཆུབ་དང༌། འཇིག་རྟེན་པ་དང༌། འཇིག་རྟེན་ལས་འདས་པ་ལས་ཆེན་པོ་སྒྲུབ་པར་བྱེད་དོ། །གསེར་གྱིས་མ་<line/>
གཡོགས་པས་ནི། འཇིག་རྟེན་པའི་དགོས་པ་ཐམས་ཅད་སྒྲུབ་པར་བྱེད་དོ། །ནད་ཐམས་ཅད་དང༌། གདོན་ཐམས་ཅད་དང༌། ལུའུ་ཏ་དང༌། འབྲས་དང༌། འགོ་བའི་ནད་དང༌། ཤུ་<line/>
བ་དང༌། ལྷོག་པ་དང༌། མཚན་བར་རྡོལ་བ་དང༌། ཕོལ་མིག་དང༌། ཤ་བཀྲ་དང༌། མིག་ནད་དང༌། ཀླད་ནད་དང༌། གཞོགས་ཕྱེད་ན་བ་དང༌། མགུལ་པ་འགགས་པ་དང༌། ཁ་<line/>
ནད་དང༌། སྣ་ནད་དང༌། རྣ་བའི་ནད་དང༌། སོ་ནད་དང༌། རྐན་ན་བ་དང༌། ལྕེ་ན་བ་དང༌། མཆུ་ན་པ་དང༌། སྙིང་ན་པ་དང༌། རྩིབས་ལོགས་ན་བ་དང༌། ལྟོ་བ་ན་བ་དང༌། མཆིན་<line/>
པ་ན་བ་དང༌། རྒྱབ་ན་བ་དང༌། གཅིན་སྙི་བ་དང༌། ཟུག་གཟེར་དང༌། འཁྲུ་བ་དང༌། ཕོ་བའི་ནད་དང༌། གཞང་འབྲུམ་ཐམས་ཅད་རབ་ཏུ་ཞི་བར་འགྱུར་ཞིང༌། རིམས་ཐམས་<line/>
</page>
<page index="366" id="379B">ཅད་རབ་ཏུ་ཞི་བར་འགྱུར་ཏེ། རིམས་ཉིན་བཞི་པ་དང༌། རླུང་ལས་གྱུར་པ་དང༌། མཁྲིས་པ་ལས་གྱུར་པ་དང༌། བད་ཀན་ལས་གྱུར་པ་དང༌། འདུས་པ་ལས་གྱུར་པ་རྣམས་རབ་ཏུ་ཞི་བར་<line/>
འགྱུར་རོ། །ལུས་ཀྱི་ནང་གི་ནད་ཐམས་ཅད་ལ་ཆུ་དྲོན་དང་ལྷན་ཅིག་སྦྱིན་ནོ། །ཕ་རོལ་གྱི་ནད་ཐམས་ཅད་དང༌། གནོད་པ་ཐམས་ཅད་ལ་བྱུགས་པ་ཙམ་གྱིས་ཡོངས་སུ་གྲོལ་བར་<line/>
འགྱུར་རོ། །ཐམས་ཅད་དུ་དགོས་པ་ཐམས་ཅད་ལ་སྦྱར་བ་ཙམ་གྱིས་ཐམས་ཅད་འགྲུབ་པར་འགྱུར་ཏེ། ཐེ་ཚོམ་མི་བྱའོ། །གསེར་གྱིས་གཡོགས་པ་དཔུང་པ་ལ་བཏགས་ན།<line/>
ཐམས་ཅད་དུ་ཐོགས་པ་མེད་པར་འགྱུར་ཏེ། སྟོབས་དང༌། བརྩོན་འགྲུས་དང༌། ཕ་རོལ་གནོན་པ་ཕྱག་ན་རྡོ་རྗེ་དང༌། པདྨ་འཆང་དང་འདྲ་བར་འགྱུར་རོ། །དགོས་པ་ཐམས་<line/>
ཅད་འགྲུབ་པ་བླ་ན་མེད་པ་རྣམ་པ་གསུམ་པོ་འདི་ལ་སྦྱར་བར་བྱ་སྟེ། ཐིག་ལེ་དང༌། གདོང་པ་བཀྲུ་བ་དང༌། ལུས་བསྐུ་བའོ། །ཡིད་ལ་ཇི་ལྟར་བསམ་པའི་དགོས་པ་སྒྲུབ་པའི་<line/>
དེ་ཁོ་ནི་ཉིད་འགྲུབ་པ་སྟེ། ཐེ་ཚོམ་མི་བྱའོ། །རྒྱལ་པོ་བཙུན་མོའི་ཚོགས་དང་བཅས་པ་དང༌། སྐྱེ་བོ་དང༌། བློན་པོར་བཅས་པ་རྟག་ཏུ་བགྱི་བ་ཅི་མཆིས་ཞེས་བྲན་བཞིན་དུ་<line/>
དབང་དུ་འགྱུར་རོ། །ནོར་བུ་སྤྱི་གཙུག་ཏུ་བཞག་ནས་རིག་སྔགས་བཟླས་ན། བགེགས་མེད་པར་ཐམས་ཅད་འགྲུབ་པར་འགྱུར་རོ། །ལག་པ་གཡས་པ་ལ་བཏགས་ཏེ་རིག་<line/>
</page>
<page index="367" id="380A">༄༅། །སྔགས་བཟླས་ན། བཟླས་བརྗོད་ཀྱི་ཆོ་ག་སྟོང་ཕྲག་བརྒྱ་འགྱུར་དུ་བྱས་པར་འགྱུར་ཏེ། ལན་གཅིག་བཟླས་པས་སྟོང་ཕྲག་བརྒྱར་རབ་ཏུ་འཕེལ་བར་འགྱུར་རོ། །<line/>
མགུལ་པར་བཏགས་ཏེ་བཅངས་ན། ཁྲུས་མ་བྱས་པ་ཁྲུས་བྱས་པར་འགྱུར། མི་གཙང་བ་གཙང་བར་འགྱུར། ཚངས་པར་མི་སྤྱོད་པ་ཚངས་པར་སྤྱོད་པར་འགྱུར། ཐུབ་པར་མ་<line/>
བྱས་པ་ཐུབ་པར་བྱས་པར་འགྱུར། སྨྱུང་བར་མ་བྱས་པ་སྨྱུང་བ་བྱས་པར་འགྱུར། ཚིག་མི་བཙན་པ་ཚིག་བཙན་པར་འགྱུར། མ་གྲུབ་པ་གྲུབ་པར་འགྱུར། དམ་ཚིག་མ་ཤེས་<line/>
པ་དམ་ཚིག་ཤེས་པར་འགྱུར། བྱམས་པའི་སེམས་དང་ལྡན་པར་འགྱུར། སྦྱིན་པ་གང་ཆུང་ཟད་ཅི་སྦྱིན་པ་ཆུང་ངུ་ཡང་སྟོང་ཕྲག་བརྒྱ་འགྱུར་དུ་སྦྱིན་པ་ཆེན་པོ་འཕེལ་བར་<line/>
འགྱུར༑ ཕ་རོལ་ཏུ་ཕྱིན་པ་དྲུག་རྫོགས་པར་འགྱུར། ནོར་བུ་འདི་ལག་མཐིལ་གཡས་པ་ལ་བཏགས་ན། གང་ལ་རེག་པ་དེ་ཟད་མི་ཤེས་པར་འགྱུར་རོ། །སུ་ལ་ཡང་བརྗོད་པར་<line/>
མི་བྱ་སྟེ༑ དེའི་འོག་ཏུ་དེ་དག་ཐམས་ཅད་འཕེལ་བར་འགྱུར་རོ། །རྐེད་པ་ལ་བཏགས་ཏེ་ཆུའི་ནང་དུ་ཞུགས་ན། ཆུ་ཀླུང་ཆེན་པོའི་གཏིང་དུ་སླེབ་པར་འགྱུར་རོ། །དེ་ནས་ནོར་བུ་<line/>
སྒྲུབ་པར་འདོད་པས་དངུལ་ཤིན་ཏུ་ཡོངས་སུ་དག་པ་ལས་པདྨ་འདབ་མ་སུམ་ཅུ་རྩ་གཉིས་པ་ཁ་ཕྱེ་བ་དབུས་ཀྱི་སྙིང་པོ་དང་ཟེ་བ་ཟ་མ་ཏོག་འདྲ་བ་སོར་བཅུ་དྲུག་པའི་ཚད་དུ་<line/>
</page>
<page index="368" id="380B">[?] གསལ་[?] དེའི་དབུས་སུ་གསེར་གྱི་ནོར་བུ་གཞག་པར་བྱའོ། །བ་ལང་གི་ལྕི་བ་བ་ལང་གི་གཅིན་དང་ལྡན་པས་དཀྱིལ་འཁོར་གྲུ་བཞི་པ་བྱས་ལ་ཚོན་སྣ་ཚོགས་ཀྱིས་བྲི་བར་བྱ་སྟེ།<line/>
ཁོ་ར་ཁོར་ཡུག་ཏུ་པདྨ་བྲིས་ལ། པདྨའི་དབུས་ཀྱི་ཟེ་བར་དངུལ་ལས་བྱས་པའི་པདྨ་བཞག་སྟེ་བུམ་པ་གང་བ་བཞི་དང༌། གཏོར་མའི་བུམ་པ་བཞི་གཞག་པར་བྱ་ཞིང༌། མེ་ཏོག་དགྲམ་<line/>
པར་བྱ༑ ཚོན་རྣམ་པ་སྣ་ཚོགས་ཀྱི་བྲི་བར་བྱ། ཨ་ག་རུ་དང༌། ཙནྡན་དང༌། དུ་རུ་ཀའི་བདུག་པས་བདུག་ཅིང་གཏོར་མ་དཀར་པོ་གཞག་པར་བྱ། འཕན་གདུགས་རྣམ་པ་སྣ་ཚོགས་<line/>
ཀྱིས་བརྐྱེན་[?] པར་བྱ། མར་གྱི་མར་མེ་སུམ་ཅུ་རྩ་གཉིས་བལྟམ་པར་བྱ། འབྲས་བུ་དང་མེ་ཏོག་ཕྲེང་སྣ་ཚོགས་གཞག་པར་བྱ། འཕགས་པ་སྤྱན་རས་གཟིགས་དབང་ཕྱུག་<line/>
མངོན་དུ་ཕྱོགས་པར་བཞག་སྟེ་རིག་སྔགས་འཆང་གཙང་མས་གོས་གཙང་མ་བགོས་ལ་ཉིན་མཚན་གཅིག་སྨྱུང་བ་བྱས་ལ་ཚེས་བཅོ་ལྔ་ནས་ཉི་ཤུ་དགུ་དང་གནམ་སྟོང་གི་<line/>
བར་དུས་མཚམས་གསུམ་དུ་མཆོད་པར་བྱ་ཞིང༌། པདྨ་ཟ་མ་ཏོག་དེ་དང༌། འཕགས་པ་སྤྱན་རས་གཟིགས་དབང་ཕྱུག་ལ་ཡང་མཆོད་པ་བྱས་ལ་དཀྱིལ་འཁོར་གྱི་ཤར་ཕྱོགས་<line/>
སུ་མངོན་དུ་ཕྱོགས་ཏེ་འདུག་ལ་བཟླས་བརྗོད་སྟོང་རྩ་བརྒྱད་བྱ། ཁྲོ་བོའི་རྒྱལ་པོ་སྟོང་རྩ་བརྒྱད་བཟླས་ཏེ་ཡུངས་ཀར་དང༌། ཆུས་དབང་བསྐུར་བར་བྱ། དོན་ཡོད་པའི་ཞགས་<line/>
</page>
<page index="369" id="381A">༄༅། །པའི་ཕྱག་རྒྱ་སྟོང་རྩ་བརྒྱད་བྱ། དེ་བཞིན་དུ་ཁྲོ་བོའི་རྒྱལ་པོའི་ཕྱག་རྒྱ་བྱའོ། །མི་སྨྲ་བར་དགོས་པ་ཐམས་ཅད་བྱས་ན། དེའི་འོག་ཏུ་ཚེས་བཅོ་ལྔ་ཟླ་བ་ཉའི་<line/>
ནང་པར་གྱི་དུས་མཚམས་སུ་ནོར་བུའི་རྒྱལ་པོ་པདྨ་དང་བཅས་ཏེ་གཅིག་ཏུ་འབར་བར་འགྱུར་ཞིང་འཕགས་པ་སྤྱན་རས་གཟིགས་དབང་ཕྱུག་གི་ཞལ་ནས་སྒྲ་འབྱུང་བར་<line/>
འགྱུར༑ རིག་སྔགས་འཆང་དགའ་བར་འགྱུར། ནམ་མཁའི་དཀྱིལ་ནས་ལེགས་སོ་ཞེས་བྱ་བའི་སྒྲ་འབྱུང་བར་འགྱུར། དེ་བཞིན་གཤེགས་པའི་སྐུ་ཆེན་པོ་མཐོང་བར་<line/>
འགྱུར། །དེ་ནས་རིག་སྔགས་འཆང་གིས་པདྨ་འབར་བ་དེ་ལག་པ་གཡས་པས་བླང་བར་བྱ་སྟེ། བླངས་པ་ཙམ་གྱི་མོད་ལ་ནམ་མཁའ་ལ་འགྲོ་བར་འགྱུར་ཞིང༌། རིག་སྔགས་<line/>
འཆང་བ་ཐམས་ཅད་ཀྱི་འཁོར་ལོས་བསྒྱུར་བར་འགྱུར། འཁོར་ལོའི་རྒྱལ་པོ་གསེར་གྱི་མདོག་ཅན་བལྟ་ན་སྡུག་པ་ཆེན་པོ་མདུན་ན་གནས་པར་འགྱུར། སྡང་བ་དང༌། ཕྱིར་<line/>
རྒོལ་བ་དང༌། མི་མཛའ་བ་ཐམས་ཅད་ཟློག་པར་བྱེད། འཁོར་བྱེ་བ་སྟོང་ཕྲག་བཅུ་གཉིས་དང་ལྡན་པའི་རིག་སྔགས་འཆང་གི་རྒྱལ་པོར་འགྱུར། ཚེ་བསྐལ་པ་སྟོང་ཐུབ་<line/>
པར་འགྱུར། དོན་ཡོད་པའི་རྣམ་པར་བལྟ་བའི་ནོར་བུ་ཆེན་པོ་རྒྱལ་མཚན་གྱི་རྩེ་མོ་དང་ལྡན་པའི་ཏིང་ངེ་འཛིན་ཐོབ་པར་འགྱུར། དོན་ཡོད་པའི་དྲི་མ་མེད་པ་འབར་བའི་<line/>
</page>
<page index="370" id="381B">རྩེ་མོ་རྣམ་པར་ལྟ་བ་ཞེས་བྱ་བའི་དོན་ཡོད་པའི་ཞགས་པ་འཐོབ་པར་འགྱུར། ཕྱོགས་བཅུ་ཀུན་གྱི་དེ་བཞིན་གཤེགས་པའི་སངས་རྒྱས་ཀྱི་ཞིང་གི་རྣམ་པར་འཕྲུལ་པ་མཐོང་བར་<line/>
འགྱུར། དེ་བཞིན་གཤེགས་པ་དེ་དག་ཐམས་ཅད་ཀྱིས་དབུགས་འབྱིན་པར་འགྱུར། ནོར་བུ་ཆེན་པོ་ཡོངས་སུ་དག་པ་རྡོ་རྗེ་ལ་རྣམ་པར་ལྟ་བའི་འོད་ཀྱི་ལུས་རྣམ་པར་དག་པ་ཐོབ་<line/>
པར་འགྱུར། ལྷ་དང༌། ཀླུ་དང༌། གནོད་སྦྱིན་དང༌། སྲིན་པོ་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་རྣམས་བགྱི་བ་ཅི་མཆིས་<line/>
ཞེས་དབང་དུ་འགྲོ་བར་འགྱུར། མགོ་བོའི་སྤྱི་བོར་བཏགས་ན་ནོར་བུ་ཆེན་པོའི་རྫུ་འཕྲུལ་གྱིས་ནུབ་ཕྱོགས་སུ་སོང་ནས་བདེ་བ་ཅན་གྱི་རབ་ཏུ་དབྱེ་བ་གཞལ་མེད་ཁང་དང་བཅས།<line/>
འཁོར་དང་བཅས། ལེགས་པར་བརྒྱན་པའི་དཀྱིལ་འཁོར་དང༌། བྱང་ཆུབ་སེམས་དཔའི་ཚོགས་དང་བཅས་པ་མཐོང་བར་འགྱུར་རོ། །དེ་བཞིན་གཤེགས་པ་དེ་དག་ལས་ཆོས་<line/>
སྣང་བའི་སྒོའི་ཆོས་བཤད་པ་ཆེན་པོ་ཐོབ་པར་འགྱུར། འཕགས་པ་སྤྱན་རས་གཟིགས་དབང་ཕྱུག་གི་གཟུགས་དང༌། རྒྱན་དང༌། གཞལ་མེད་ཁང་སྟོན་པར་འགྱུར།<line/>
མགུལ་དུ་བཏགས་ན། ཕུག་གི་གནས་ཐམས་ཅད་དུ་འཇུག་པར་འགྱུར། ཐམས་ཅད་དུ་རྒྱལ་བའི་རྗེ་དཔོན་དང༌། འཁོར་ལོས་བསྒྱུར་བའི་རྒྱལ་པོར་འགྱུར། ཕུག་སྟོང་<line/>
</page>
<page index="371" id="382A">༄༅། །ཕྲག་དྲུག་ཅུ་རྩ་བཞིའི་སྒོ་འབྱེ་བར་འགྱུར། དཔུང་པ་གཡས་པ་ལ་བཏགས་ན། མི་སྣང་བར་འགྱུར་ཞིང་ལུས་མི་སྣང་བ་གངྒཱའི་ཀླུང་བྱེ་བ་སྟོང་ཕྲག་བརྒྱ་<line/>
སྙེད་ཀྱི་ལུས་མི་སྣང་བ་རྣམས་ཀྱི་མཆོག་རྗེ་དཔོན་དང་རྒྱལ་པོར་འགྱུར་རོ། །དཔུང་པ་གཡོན་པ་ལ་བཏགས་ན། གནོད་སྦྱིན་དང༌། སྲིན་པོ་དང༌། འབྱུང་པོ་ལ་སོགས་པ་<line/>
ཐམས་ཅད་མི་སྣང་བར་བྱས་པར་འགྱུར། ཐམས་ཅད་ཀྱི་གནས་ཀྱི་གཞལ་མེད་ཁང་སྒོ་བྱེ་ཞིང་འདུག་པར་འགྱུར་རོ། །རྐེད་པ་ལ་བཏགས་ན། གཏེར་ཐམས་ཅད་འབྱུང་<line/>
བར་འགྱུར། པུས་མོ་གཡས་པ་དང༌། བརླ་གཡས་པ་ལ་བཏགས་ན། ནགས་ཀྱི་ཕུག་གི་གཞལ་མེད་ཁང་གི་གནས་ཐམས་ཅད་ཀྱི་སྒོ་ཕྱེ་ཞིང༌། སྨན་གྱི་དངོས་པོ་ཐམས་<line/>
ཅད་རང་གི་གཟུགས་ཀྱིས་མདུན་ན་གནས་པར་འགྱུར་ཞིང་ཐམས་ཅད་དབང་དུ་འགྱུར་རོ། །རྐང་པའི་རྗེ་ངར་ལ་བཏགས་ན། རླུང་གི་ཕུང་པོ་དང་པོའི་སྟོབས་ཀྱི་ཤུགས་ཆེན་<line/>
པོ་དང་ལྡན་པར་འགྱུར་ཞིང་ཅུང་ཟད་ཙམ་སོང་བས་དཔག་ཚད་སྟོང་ཕྲག་བཅུར་འགྲོ་ཞིང་སླར་ཡང་འོང་པར་འགྱུར། ཉིན་མཚན་གཅིག་གིས་སྟོང་གསུམ་གྱི་སྟོང་ཆེན་<line/>
པོའི་འཇིག་རྟེན་གྱི་ཁམས་རླུང་ཆེན་པོའི་ཤུགས་ཀྱི་སྟོབས་དང་བརྩོན་འགྲུས་ཀྱིས་སོང་སྟེ་སླར་ཡང་འོང་བར་འགྱུར་ཞིང་གང་གིས་ཀྱང་གནོད་པར་མི་འགྱུར། ཐམས་ཅད་<line/>
</page>
<page index="372" id="382B">དུ་དགོས་པ་སྒྲུབ་པ་ཐམས་ཅད་གྲུབ་པར་འགྱུར་རོ། །རྐང་མཐིལ་ལ་བཏགས་ན། སའི་འོག་གི་དངོས་གྲུབ་ཆེན་པོ་ཐོབ་པར་འགྱུར་ཞིང༌། སའི་འོག་ཕུག་གི་སྒོ་ཐམས་ཅད་བྱེ་བར་<line/>
འགྱུར་ཏེ། རང་ཇི་ལྟར་འདོད་པ་དེར་འཇུག་ཅིང་འབྱུང་བར་འགྱུར་རོ། །ཁར་བཅུག་ན་ཉི་མ་རེ་རེ་ཚིགས་སུ་བཅད་པ་སྟོང་ལོབས་པར་འགྱུར་རོ། །མིད་པ་ཙམ་གྱིས་ཐོས་པ་རྒྱ་མཚོ་<line/>
བསགས་པར་འགྱུར་རོ། །ལྕེའི་རྩེ་མོར་བཞག་ན་ལྕེ་པདྨ་དང་ཀུ་མུ་ད་ལྟར་འཇམ་པར་འགྱུར་ཞིང་ཐོས་པ་མང་པོ་འཛིན་པར་འགྱུར། ལག་པ་ལ་བྱུགས་ན་གང་ལ་རེག་པ་དེ་བྲན་<line/>
བཞིན་དུ་འགྱུར་རོ། །སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་དང༌། དགེ་སྦྱོང་དང༌། བྲམ་ཟེ་ཐམས་ཅད་བགྱི་བ་ཅི་མཆིས་ཞེས་ཐམས་ཅད་དབང་དུ་འགྱུར་རོ། །ནོར་བུ་སྒྲུབ་<line/>
པའི་ཆོ་གའོ།། །།དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་བཅོམ་ལྡན་འདས་ལ་འདི་སྐད་ཅེས་གསོལ་<line/>
ཏོ༑ ༑བཅོམ་ལྡན་འདས། བདག་ལ་དོན་ཡོད་གྲུབ་ཀྱི་བུམ་པ་རབ་མཆོག་ཅེས་བགྱི་བའི་སྒྲུབ་པའི་ཆོ་ག་ཆེན་པོ་མཆིས་ཏེ། དོན་ཡོད་པའི་ཞགས་པའི་སྙིང་པོ་ཡིད་བཞིན་གྱི་ནོར་<line/>
བུའི་གཟུངས་ཀྱི་མཐུ་བསྟན་པ། ཇི་ལྟ་བ་དེར་དེ་ལྟར་བཅོམ་ལྡན་འདས་བུམ་པ་ཆེན་པོ་མཐུ་སྒྲུབ་པའི་ཆོ་ག་འདི་རྣམ་པར་འཕྲུལ་པ་བསམ་གྱིས་མི་ཁྱབ་པ་སྒྲུབ་པ་འགྲུབ་པར་<line/>
</page>
<page index="373" id="383A">༄༅། །འགྱུར་བ་ལགས་སོ། །རིག་སྔགས་འཆང་རྣམས་ལ་ཕན་པ་དང་བདེ་བའི་ཕྱིར་དེ་ཁོ་ན་ཉིད་ཡང་དག་པར་སྒྲུབ་པར་འགྱུར་ལགས་སོ། །དེ་ནས་གསེར་རམ་<line/>
དངུལ་ལམ་ཟངས་སམ་ཁམ་པའི་བུམ་པ་ཚད་དང་ལྡན་ཞིང་ཀུན་ནས་ཤིན་ཏུ་ཟླུམ་པ་མགོའམ། མགྲིན་པར་བྱིན་པའི་ཚད་ཤིན་ཏུ་འཇམ་ཞིང་ཐག་ཐུག་དང་ཤང་ཤོང་མེད་<line/>
པ༑ དབྱིབས་ལེགས་ཤིང་བྱི་དོར་ལེགས་པར་བྱས་པ། ཀུན་ནས་ཡོངས་སུ་གང་བ་ལ་མཚལ་གྱི་མཚོན་གྱིས་པདྨ་འདབ་མ་བརྒྱ་རྩ་བརྒྱད་པ་བྲི་བར་བྱ་སྟེ། མགྲིན་པར་<line/>
པདྨའི་སྙིང་པོ་དང་ཟེ་བ་བྲི། འཕགས་པ་སྤྱན་རས་གཟིགས་དབང་ཕྱུག་བྲི་བར་བྱ་སྟེ། ཤར་ཕྱོགས་སུ་ཞལ་བྲི། ལྷོར་མི་འཇིགས་པ་སྦྱིན་པའི་ཕྱག །ནུབ་ཏུ་དབྱིག་<line/>
འབྱིན་གྱི་ཕྱག། བྱང་དུ་ཡིད་བཞིན་ནོར་བུ་རྒྱན་ཐམས་ཅད་ཀྱིས་བརྒྱན་པ་སྐྱིལ་མོ་ཀྲུང་དུ་བཞུགས་པར་བྱའོ། །པདྨའི་འདབ་མ་ལ་དབང་ཕྱུག་དང༌། དབང་ཕྱུག་ཆེན་<line/>
པོ་དང༌། བྲམ་ཟེ་དང༌། ལྷ་དང༌། དྲང་སྲོང་གི་ཚོགས་དང༌། གཤིན་རྗེ་དང༌། ཆུ་ལྷ་དང༌། རླུང་ལྷ་དང༌། ཁྱབ་བདག་དང༌། བརྒྱ་བྱིན་དང༌། རྡོ་རྗེ་འཆང་དང༌། ལྷའི་ཚོགས་<line/>
གཞན་དག་བྲི་བར་བྱ་ཞིང༌། མེ་དང༌། རླུང་དང༌། ཉི་མ་དང༌། ཟླ་བ་དང༌། ལྷ་མོ་སྒྲོལ་མ་དང༌། ཁྲོ་གཉེར་ཅན་དང༌། ཕོ་ཉ་མོ་དཀར་མོ་དང༌། ཚོགས་ཀྱི་བདག་པོ་དང༌།<line/>
</page>
<page index="374" id="383B">གཞོན་ནུ་དང༌། རྒྱལ་པོ་ཆེན་པོ་བཞི་དང༌། དྲག་པོ་དང༌། ཁྱབ་འཇུག་བྲི་བར་བྱའོ། །པདྨའི་འདབ་མའི་ཁོར་ཡུག་ཏུ་པདྨའི་ཕྲེང་བ་བྲིའོ། །དེ་ནས་བུམ་པ་ཚོན་སྣ་ཚོགས་ཀྱིས་བྲི་<line/>
བར་བྱ་ཞིང་གསེར་གྱི་རྒྱན་གྱིས་བརྒྱན་པར་བྱ། རིམ་པའི་ཆ་བཀྲ་ཞིང་མཛེས་པར་བྱའོ། །དེ་ནས་ཐང་ཤིང་ལས་པདྨའི་གདན་ཟླུམ་པོ་བུམ་པ་ཤོང་བ་ཙམ་གྱི་ཚད་དུ་བྱས་ལ་དེའི་<line/>
སྟེང་དུ་བུམ་པ་བཞག་ལ། བུམ་པ་དེ་ཡུངས་ཀར་དཀར་པོས་བཀང་སྟེ་རྒྱན་ཐམས་ཅད་ཀྱིས་བརྒྱན་པར་བྱ། རས་དཀར་པོས་བཅིང་བར་བྱ། སྟེང་དུ་ཡུངས་ཀར་དང༌། གླ་རྩི་<line/>
དང༌། ག་པུར་དང༌། གི་ཝ་ང་དང༌། ལྡོང་རོས་གཞག་པར་བྱ། བུམ་པའི་ཁ་རས་དམར་པོས་གཡོགས་པར་བྱ། རིན་པོ་ཆེ་སྣ་བདུན་གཞག་པར་བྱ། དེ་ནས་རིག་སྔགས་འཆང་གཙང་<line/>
མས་གོས་གཙང་མ་བགོས་ལ་དཀྱིལ་འཁོར་ཁྲུ་བཞི་གྲུ་བཞི་དང༌། འཕང་དུ་ཁྲུ་གང་བ་བྱས་ཏེ་བ་ལང་གི་ལྕི་བ་དང་ས་བསྲེས་པར་ལེགས་པར་བྱུགས་ཏེ་གྲུ་བཞི་ཆ་མཉམ་པར་བྱའོ། །<line/>
དེ་ནས་དཀྱིལ་འཁོར་གྱི་སྟེང་དུ་དྲི་ཐམས་ཅད་ཀྱིས་བྱུགས་ལ་དཀྱིལ་འཁོར་གྱི་སྙིང་པོའི་དབུས་སུ་ཙནྡན་དཀར་པོས་དཀྱིལ་འཁོར་ཁྲུ་གང་གྲུ་བཞི་པ་བྱས་ལ། གུར་གུམ་དང་མེ་<line/>
ཏོག་པདྨས་མཆོད་པར་བྱས་ཏེ་པདྨ་འདབ་མ་སུམ་ཅུ་རྩ་གཉིས་པ་བྲིས་ལ་པདྨའི་ཟེ་བའི་སྟེང་དུ་བུམ་པ་བཞག་སྟེ་འཕན་གདུགས་སྣ་ཚོགས་ཀྱིས་བརྒྱན་པར་བྱ། དཀྱིལ་<line/>
</page>
<page index="375" id="384A">༄༅། །འཁོར་གྱི་སྙིང་པོ་ཁོར་ཡུག་ཏུ་སྤོས་དང་མེ་ཏོག་སྣ་ཚོགས་དང༌། བྱུག་སྤོས་སྣ་ཚོགས་དང༌། མཆོད་ཡོན་གྱི་སྣོད་སྣ་ཚོགས་དང༌། བུམ་པ་གང་བ་མཛེས་<line/>
པ་དང༌། བདུག་སྤོས་ཀྱི་ཕྱེ་མ་རྣམ་པ་མང་པོ་གཞག་པར་བྱ། མེ་ཏོག་རྣམ་པ་སྣ་ཚོགས་དང༌། མེ་ཏོག་ཕྲེང་ཅི་འབྱོར་པ་ཀུན་ཏུ་གཞག་པར་བྱ། མར་གྱི་མར་མེ་བཟང་པོ་བཅུ་<line/>
དྲུག་བལྟམ་པར་བྱ། ཕྱི་རོལ་གྱི་དཀྱིལ་འཁོར་ཀུན་ནས་པདྨའི་ཕྲེང་བ་བྲི་བར་བྱ། སྒོ་བཞི་ཤིན་ཏུ་མཛེས་པར་བྱ། འཇིག་རྟེན་དབང་ཕྱུག་གི་མཚན་མ་གསལ་བར་བྱ། མདའ་<line/>
དང་བ་དན་ཁོར་ཡུག་ཏུ་གཞག་པར་བྱ། ཚོན་སྐུད་སྣ་ལྔས་བསྐོར་བར་བྱ། རོ་རྣམ་པ་སྣ་ཚོགས་དང་དཀར་གསུམ་ཅི་འབྱོར་པ་གཞག་པར་བྱ། འབྲས་བུ་སྣ་ཚོགས་དང༌། བཟའ་<line/>
བ་རྣམ་པ་སྣ་ཚོགས་གཞག་པར་བྱ། མེ་ཏོག་སྣ་ཚོགས་གཞག་པར་བྱ། མེ་ཏོག་སྣ་ཚོགས་དགྲམ་པར་བྱ། མེ་ཏོག་ཕྲེང་བ་བཟང་པོ་ཀུན་ཏུ་གཞག་པར་བྱ། བདུག་སྤོས་ཀྱི་<line/>
སྣོད་དང་བུམ་པ་གང་བ་ཀུན་ཏུ་གཞག་པར་བྱ། པོག་ཕོར་བཞི་གཞག་པར་བྱ། དྲི་ཆབ་ཀྱི་ཕོར་བུ་བཞི་གཞག་པར་བྱ། སྣོད་བཞི་དང་ཁམ་ཕོར་བརྒྱད་གཞག་པར་བྱ། རོ་<line/>
སྣ་ཚོགས་ཀྱི་གཏོར་མ་དཀར་པོ་རྣམ་པ་མང་པོ་གཞག་པར་བྱ། མར་གྱི་མར་མེ་གང་བ་དྲུག་ཅུ་རྩ་གཉིས་དབུལ་བར་བྱ། འབྲས་ཡོས་དང༌། ཡུངས་ཀར་དགྲམ་པར་བྱ། ཆང་<line/>
</page>
<page index="376" id="384B">དང༌། ཤ་དང༌། བེག་ཙོང་དང༌། ཀེའུ་དང༌། འབགས་པ་དང༌། ཁ་ཟས་ངན་པ་དང༌། བཏུང་བ་དན་པ་སྤང་བར་བྱ། འགོམ་ཉེས་སྤང་བར་བྱ་སྟེ། གཙང་མས་གོས་གཙང་མ་བགོས་ལ་<line/>
ཟླ་བ་ཉ་ལ་བསྒྲུབ་པར་བྱའོ། །སྲུང་བའི་ཆོ་གས་བདག་བསྲུང་བ་དང༌། ཐོར་ཚུགས་བཅིང་བ་དང༌། ཕྱོགས་བཅིང་བ་དང༌། ཡུལ་བཅིང་བ་དང༌། དེ་བཞིན་དུ་གྲོགས་སྲུང་པ་དང༌། གཞན་<line/>
སྲུང་བ་ཡང་བྱའོ། །གུ་གུལ་གྱི་བདུག་པ་དང༌། མར་དང༌། ཡུངས་ཀར་གྱི་བདུག་པས་བདུག་པར་བྱའོ། །ཙནྡན་དང༌། ཨ་ག་རུ་དང༌། དུ་རུ་ཀ་དང༌། ཀུན་ཏུ་རུའི་བདུག་པ་འདི་ནི།<line/>
ཡང་དག་པར་བསྟན་ཏོ། །བུམ་པ་སྒྲུབ་པ་འདི་ནི། མཆོག་སྟེ། ཞ་ལྔ་སྨྱུང་བ་བྱས་ནས་གསང་སྔགས་བསྒྲུབ་པར་བྱ་སྟེ། དུས་མཚམས་གསུམ་དུ་བུམ་པ་དང་སངས་རྒྱས་<line/>
ལ་མཆོད་པ་བྱའོ། །མི་སྨྲ་བར་དཀྱིལ་འཁོར་ལ་མངོན་དུ་ཕྱོགས་ཏེ་སྐྱིལ་མོ་ཀྲུང་དུ་འདུག་ནས་ལག་པ་གཡས་པ་བུམ་པའི་སྟེང་དུ་བཞག་ལ་ཁྲོ་བོའི་རྒྱལ་པོ་སྟོང་རྩ་བརྒྱད་<line/>
བཟླས་ལ། ཆུ་དང་ཡུངས་ཀར་གྱིས་དབང་བསྐུར་ལ་དོན་ཡོད་པའི་ཞགས་པའི་སྙིང་པོ་སྟོང་ཕྲག་བཅུ་བཟླའོ། །ཡིད་ལ་བྱེད་པའི་རྩེ་གཅིག་པས་སེམས་ཅན་ཐམས་ཅད་ལ་<line/>
བྱམས་པ་དང༌། སྙིང་རྗེ་ལྷུར་ལེན་ཅིང་སངས་རྒྱས་ཡིད་ལ་བྱ་བ་བསྒོམས་ལ་བཟླས་བརྗོད་བྱའོ། །དེའི་འོག་ཏུ་ཚེས་བཅོ་ལྔ་ཉའི་ཐུན་ཐ་མའི་ནང་པར་དབྱིག་གི་བུམ་པ་ཆེར་<line/>
</page>
<page index="377" id="385A">༄༅། །གཡོ་བར་འགྱུར་ཞིང༌། ལེགས་སོ་ཞེས་བྱ་བའི་སྒྲ་ཆེན་པོ་ཡང་གྲག་པར་འགྱུར་ཏེ། བུམ་པ་ཆེན་པོ་དེ་ཡང་འབར་ཞིང་འོད་ཟེར་ཁ་དོག་སྣ་ཚོགས་འབྱུང་<line/>
བར་འགྱུར། རིག་སྔགས་འཆང་དགའ་བར་འགྱུར། དྲི་མ་མེད་ཅིང་ཡོངས་སུ་དག་ལ་དྲི་མ་དང་བྲལ་བར་འགྱུར། མདོག་ཡོངས་སུ་དག་ཅིང་མེ་ཏོག་པདྨ་དང༌། ཀུ་མུ་ད་<line/>
ལྟར་དཀར་ཞིང་འཇམ་པར་འགྱུར། བུམ་པ་དེའི་སྐུ་གཟུགས་རྣམས་རང་རང་གི་ལུས་ལས་འོད་ཟེར་འབྱུང་བར་འགྱུར་རོ། །དེ་ནས་རིག་སྔགས་འཆང་གིས་འཕགས་<line/>
པ་སྤྱན་རས་གཟིགས་དབང་ཕྱུག་ལ་མཆོད་པ་རྒྱ་ཆེན་པོ་བྱ། རིག་སྔགས་འཆང༌། བུམ་པ་སྒྲུབ་པ་འདི་ནི། གྲུབ་བོ། དེའི་འོག་ཏུ་རིག་སྔགས་འཆང་གི་དྲིའི་ཆུ་དང་ཡུངས་<line/>
ཀར་ལ་ཁྲོ་བོའི་རྒྱལ་པོ་ལན་ཉི་ཤུ་རྩ་གཅིག་བཟླས་ནས་དབང་བསྐུར་བ་བྱས་ན། དབང་བསྐུར་མ་ཐག་ཏུ་བུམ་པ་དེ་ལས་སྒྲ་འབྱུང་བར་འགྱུར་ཏེ། རིག་སྔགས་འཆང་<line/>
ཆེན་པོ། ལེགས་སོ་ལེགས་སོ། །ཁྱོད་ཀྱིས་བུམ་པ་བཟང་པོ་གྲུབ་སྟེ། བུམ་པ་བཟང་པོ་ཇི་ལྟ་བཞིན་དུ་དོན་ཡོད་པའི་སྙིང་པོའི་བུམ་པ་བཟང་པོ་ཡིད་བཞིན་གྱི་ནོར་བུ་ཆེན་<line/>
པོ་ཡང་དེ་བཞིན་གྱིས་ཇི་ལྟར་འདོད་པ་ལོངས་སྤྱོད་ཅིག། ཡིད་ལ་ཇི་ལྟར་བསམ་ཞིང་བཅོལ་བ་ཐམས་ཅད་གྲུབ་པར་གྱུར་ཅིག། དེ་ནས་མཆོད་པ་ཆེན་པོས་གཞལ་མེད་<line/>
</page>
<page index="378" id="385B">ཁང་ཆེན་པོ་མཆོད་དེ། བུམ་པ་བཟང་པོ་དེ་གཟུང་བར་བྱ་ཞིང་མཆོད་པ་བྱས་ན། ཡིད་ལ་ཇི་ལྟར་འཐད་པ་དང༌། འདོད་པ་ཐམས་ཅད་གྲུབ་པར་འགྱུར་ཏེ། ལེགས་པར་བཤད་པའམ།<line/>
གཙུག་ལག་གམ། སྙན་དངགས་དང༌། གར་གྱི་བསྟན་བཅོས་དང༌། རྩིས་ཆོས་དང༌། བྱཱ་ཀ་ར་ཎ་དང༌། ཆོ་ག་ཞིབ་མོ་སྨྲས་པ་དང༌། གསང་སྔགས་སྨྲ་བ་དང༌། ནགས་སྒྲུབ་པ་དང༌།<line/>
ཕུག་སྒྲུབ་པ་དང༌། བཅུད་ཀྱིས་ལེན་པ་དང༌། མིག་སྨན་དང༌། གཏེར་སྨྲ་བ་དང༌། རིག་བྱེད་ཀྱི་སྔགས་དང༌། མདོའི་སྡེ་དང༌། དབྱངས་ཀྱིས་བསྙད་པའི་སྡེ་ལ་<line/>
སོགས་པ་ཆོས་དང༌། འདུལ་བ་སྨྲ་བ་དེ་དག་ཐམས་ཅད་འབྱུང་བར་འགྱུར་རོ། །འདི་ལྟ་སྟེ། ཟས་དང༌། སྐོམ་དང༌། གོས་དང༌། རྒྱན་དང༌། སྤུད་པ་དང༌། གསེར་དང༌། དངུལ་དང༌། ས་ལེ་<line/>
སྦྲམ་དང༌། མུ་ཏིག་དང༌། ཨིནྡྲ་ནཱི་ལ་དང༌། མརྒད་དང༌། ཀེ་ཀེ་རུ་དང༌། ཤེལ་དང༌། མུ་ས་ར་དང༌། བཻ་ཌཱུཪྻ་དང༌། མཐོན་ཀ་དང༌། མཐོན་ཀ་ཆེན་པོ་དང༌། མེ་ཏོག་དང༌། འབྲས་བུ་དང༌།<line/>
གོས་དང༌། མལ་ཆ་དང༌། གནས་དང༌། ཁང་པ་དང༌། ལོངས་སྤྱོད་དང༌། རྩེད་མོ་རྒྱ་ཆེན་པོ་དང༌། རྒྱལ་པོ་ལ་འོས་པའི་ལྷའི་གཞལ་མེད་ཁང་སེམས་ཀྱིས་བསམ་པ་ཙམ་གྱི་མོད་ལ་<line/>
འབྱུང་བར་འགྱུར་རོ། །མིག་འཕྲུལ་གྱི་གཞལ་མེད་ཁང་དང༌། སངས་རྒྱས་ཀྱི་སྤྲུལ་པ་དང༌། བྱང་ཆུབ་སེམས་དཔའི་སྤྲུལ་དང༌། རྡོ་རྗེ་འཆང་གི་སྤྲུལ་པ་དང༌། ལྷ་དང༌། ཀླུ་དང༌།<line/>
</page>
<page index="379" id="386A">༄༅། །ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། དྲི་ཟ་དང༌། ལྟོ་འཕྱེ་ཆེན་པོའི་གཞལ་མེད་ཁང་དང༌། གནོད་སྦྱིན་དང༌། སྲིན་པོ་དང༌། འབྱུང་པོའི་བདག་<line/>
པོའི་གཞལ་མེད་ཁང་དེ་ཐམས་ཅད་བསམ་པ་ཙམ་གྱིས་འབྱུང་བར་འགྱུར་རོ། །ཆར་ཧ་ཅང་ཆེས་པ་དང༌། ཆར་མི་འབབ་པ་དང༌། དུས་མ་ཡིན་པའི་ཆར་དང༌། གྲང་པ་དང༌། རླུང་<line/>
དང༌། སྤྲིན་དང༌། སེར་བ་དང༌། ཆུ་ཟློག་པར་བྱེད་པ་དེ་ཐམས་ཅད་སྟོན་པར་བྱེད་པ། སྡེ་སྟོན་པར་བྱེད་པ། གཡུལ་འགྱེད་པ་སྟོན་པར་བྱེད་པའམ། གནས་དང༌། གཞལ་མེད་<line/>
ཁང་དང༌། དཔལ་སྟོན་པར་བྱེད་པ་དེ་ཐམས་ཅད་སྟོན་པར་བྱེད། དེ་ལ་སོགས་པ་ཐམས་ཅད་བསམ་པ་ཙམ་དང༌། སྨོན་པ་ཙམ་གྱིས་འགྲུབ་པར་འགྱུར་རོ། །ནོར་དང༌། འབྲུ་<line/>
དང༌། འབྲས་བུ་དང༌། མེ་ཏོག་དང༌། གཞལ་མེད་ཁང་འབྱུང་བར་འགྱུར། ཇི་ལྟར་བསམ་པ་དེ་ཐམས་ཅད་འབྱོར་པར་འགྱུར་རོ། །གླ་རྩི་དེ་བླངས་ལ་གིའུ་ཝང་དང༌། ག་པུར་<line/>
དང་བསྲེས་ཏེ་ཤིང་ཨརྒའི་འོ་མས་སྤྲུས་ཏེ་རིལ་བུར་བྱས་ནས་བ་སེར་མོའི་འོ་མ་ལ་བདར་ཏེ་དཔྲལ་བར་ཐིག་ལེ་བྱས་ན། ནམ་མཁའ་ལ་འགྲོ་བར་འགྱུར། རིག་སྔགས་འཆང་<line/>
བྱེ་བ་སྟོང་ཕྲག་བཅུའི་འཁོར་དང་ལྡན་པར་འགྱུར། སྙིང་གར་ཐིག་ལེ་བྱས་ན་མི་སྣང་བར་འགྱུར་ཞིང༌། གནོད་སྦྱིན་དང༌། སྲིན་པོ་དང༌། འབྱུང་པོ་ཐམས་ཅད་ཀྱི་རྗེ་དཔོན་དུ་<line/>
</page>
<page index="380" id="386B">འགྱུར་རོ། །ལྕེའི་རྩེ་མོ་ལ་རེག་ན་ཉིན་རེ་ཞིང་ཚིགས་སུ་བཅད་པ་སྟོང་བཀླགས་ཤིང་འཛིན་པར་འགྱུར། མིད་ན་ལོ་སྟོང་ཕྲག་བཅུར་འཚོ་བར་འགྱུར། འོ་མ་དང་ལྷན་ཅིག་<line/>
འཐུངས་ན། ཐོས་པ་མང་པོ་རྒྱ་མཚོ་བསགས་པར་འགྱུར། ཤིང་ཨརྒའི་འོ་མ་དང་ལྷན་ཅིག་ཟོས་ན། རིག་སྔགས་འཆང་ཐམས་ཅད་ཀྱི་འཁོར་ལོས་བསྒྱུར་བར་འགྱུར། ཆོ་<line/>
ག་ཞིབ་མོ་དང༌། གསང་སྔགས་དང༌། དཀྱིལ་འཁོར་དང༌། ཕྱག་རྒྱ་ཐམས་ཅད་མངོན་དུ་འགྱུར། ལྟེ་བའི་གནས་སུ་ཐིག་ལེ་བྱས་ཏེ་ཆུ་ཀླུང་ཆེན་པོའི་ནང་དུ་ཞུགས་ན། གཏིང་<line/>
དུ་འབྱིང་བར་མི་འགྱུར་ཞིང་ཕ་རོལ་ཏུ་ཕྱིན་པར་འགྱུར། རྒྱ་མཚོའི་ཕ་རོལ་ཏུ་ཡང་ཕྱིན་པར་འགྱུར། སྤྱི་བོར་ཐིག་ལེ་བྱས་ཏེ་གཡུལ་ངོར་ཞུགས་ན། དཔུང་གི་ཚོགས་ཡན་ལག་<line/>
བཞི་པས་རྒྱལ་བར་འགྱུར། ཞུན་མར་དང་ལྷན་ཅིག་ཟོས་ན། གླང་པོ་ཆེ་སྟོང་གི་སྟོབས་དང་ལྡན་པར་འགྱུར། ལག་པ་ཡ་གཅིག་གིས་གླང་པོ་ཆེ་བསྐྱོད་པ་དང༌། ནམ་མཁའ་ལ་<line/>
འཕེན་ཅིང་སླར་ཡང་འཛིན་ཏོ། །རིལ་བུ་འདིས་ལག་པ་ལ་བསྐུས་ན། མི་སྟོང་ཐུབ་པར་འགྱུར་རོ། །རིལ་བུ་འདི་ལྷའི་གནས་སུ་བརྐོས་ཏེ་བཞག་ན། ལྷ་ཐམས་ཅད་དབང་དུ་འགྱུར་<line/>
ཏེ༑ དུས་དུས་སུ་ཆར་འབེབས་ཤིང་སད་དང༌། རླུང་དང༌། སྤྲིན་དང༌། སེར་བ་གཅོད་པར་བྱེད། རྒྱལ་པོའི་སྒོར་བརྐོས་ཏེ་བཞག་ན། རྒྱལ་པོའི་བཙུན་མོའི་འཁོར་དང་བཅས་པ་དང༌།<line/>
</page>
<page index="381" id="387A">༄༅། །བཀའ་ལ་གཏོགས་པ་དང༌། ཞང་བློན་དང༌། བྲམ་ཟེ་མདུན་ན་འདོན་དང་བཅས་པ་དབང་དུ་འགྱུར་རོ། །གཙུག་ལག་ཁང་གི་སྒོར་བརྐོས་ཏེ་བཞག་ན། དགེ་སློང་<line/>
ཐམས་ཅད་བདེ་བའི་རེག་པ་ལ་གནས་པས་གནས་པར་འགྱུར། རྟག་ཏུ་བྱམས་པའི་སེམས་ཀྱིས་གནས་པར་འགྱུར། འཕགས་པའི་དགེ་འདུན་གྱི་ནང་དུ་རྒན་པའི་མཐར་བརྐོས་<line/>
ཏེ་བཞག་ན། དགེ་སློང་ཐམས་ཅད་ཟས་དང་སྐོམ་འདོད་རྒུ་ཐོབ་པར་འགྱུར་རོ། །ལྷུང་བཟེད་ཀྱི་ནང་དུ་བཞག་སྟེ་གྲོང་ཁྱེར་མང་པོར་བསོད་སྙོམས་ལ་སོང་ན། ཁ་ཟས་རོ་བྲོ་<line/>
བའི་མཆོག་རྣམ་པ་སྣ་ཚོགས་འབད་མི་དགོས་པར་ཐོབ་པར་འགྱུར་རོ། །སྐུ་གདུང་དང་བཅས་པའི་མཆོད་རྟེན་གྱི་གནས་སུ་བརྐོས་ཏེ་བཞག་ལ་མཆོད་རྟེན་ལ་མཆོད་པ་<line/>
བྱས་ན། རིལ་བུ་ཇི་སྲིད་དུ་མཆོད་རྟེན་གྱི་གནས་ན་གནས་པ་དེ་སྲིད་དུ་མཆོད་རྟེན་ཆེན་པོ་བརྒྱད་ལ་ཉིན་རེ་ཞིང་མཆོད་པ་ཆེན་པོ་བྱས་པར་འགྱུར་རོ། །འཕགས་པ་སྤྱན་རས་<line/>
གཟིགས་དབང་ཕྱུག་གི་གནས་སུ་འཕགས་པ་སྤྱན་རས་གཟིགས་དབང་ཕྱུག་གི་ཞབས་དྲུང་དུ་བརྐོས་ཏེ་བཞག་ལ་འཕགས་པ་སྤྱན་རས་གཟིགས་དབང་ཕྱུག་ལ་མཆོད་<line/>
པ་བྱས་ཏེ་དོན་ཡོད་པའི་ཞགས་པའི་སྙིང་པོ་ལན་བརྒྱ་རྩ་བརྒྱད་བཟླས་བརྗོད་བྱས་ན། རིལ་བུ་ཇི་སྲིད་གནས་ཀྱི་བར་དུ་ཉི་མ་རེ་རེ་ཞིང་འཕགས་པ་སྤྱན་རས་གཟིགས་<line/>
</page>
<page index="382" id="387B">དབང་ཕྱུག་ལ་མཆོད་པ་བྱས་པར་འགྱུར་རོ། །ལམ་པོ་ཆེར་བརྐོས་ཏེ་བཞག་ན། ཆོམ་པོ་དང༌། གཡོན་ཅན་དང༌། རྐུན་མ་དང༌། མི་དང༌། མི་མ་ཡིན་པ་དང༌། གཅན་གཟན་ཁྲོ་<line/>
བོ་རྣམས་བཅིངས་པར་འགྱུར་ཞིང་ཕྱོགས་མཚམས་སུ་འབྱེར་བར་འགྱུར་རོ། །རིའི་རྩེ་མོར་བརྐོས་ཏེ་བཞག་ན། སྨན་གྱི་དངོས་པོ་ཐམས་ཅད་འབར་བར་འགྱུར་ཏེ་ཇི་སྲིད་དུ་<line/>
རིའི་རྩེ་མོ་སྣང་བ་དེ་སྲིད་དུ་སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་དང༌། བ་ལང་དང༌། ཕྱུགས་དང༌། མ་ཧེ་དང༌། རྟ་ལ་སོགས་པ་འཇིགས་པ་ཐམས་ཅད་ལས་གྲོལ་བར་<line/>
འགྱུར་ཞིང་སེམས་ཅན་དམྱལ་བ་ཆེན་པོ་བཅུ་དྲུག་གི་འཇིགས་པ་ལས་ཡོངས་སུ་ཐར་པར་འགྱུར། འཇིགས་པ་ཆེན་པོ་བརྒྱད་ལས་ཡོངས་སུ་གྲོལ་བར་འགྱུར། ནད་ཐམས་<line/>
ཅད་ལས་ཡོངས་སུ་གྲོལ་བར་འགྱུར། དཔག་ཚད་བརྒྱ་ཁོར་ཡུག་ཏུ་ཞི་བ་ཆེན་པོར་འགྱུར། ནད་ཐམས་ཅད་དང་བྲལ་བར་འགྱུར། མགུལ་དུ་བཏགས་ཏེ་བཅང་བར་བྱས་ན།<line/>
འཕགས་པ་སྤྱན་རས་གཟིགས་དབང་ཕྱུག་སྐུ་སྟོན་བཞེད་པར་འགྱུར་ཞིང་རྟག་ཏུ་དགོངས་པར་འགྱུར་རོ། །བང་བར་བརྐོས་ཏེ་བཞག་ན། འབྲུ་མང་པོ་འཕེལ་བར་འགྱུར་རོ། །<line/>
ཆང་ཡོད་པའི་སྒོར་བརྐོས་ཏེ་བཞག་ན། ཆང་ཐམས་ཅད་རབ་ཏུ་འཕེལ་བར་འགྱུར་རོ། །ཞིང་གི་ནང་དུ་བརྐོས་ཏེ་བཞག་ན། ལོ་ཏོག་མང་པོ་འབྱོར་པར་འགྱུར་རོ། །བྲག་ཕུག་<line/>
</page>
<page index="383" id="388A">༄༅། །ཏུ་བརྐོས་ཏེ་བཞག་ན། བྲག་ཕུག་གི་སྒོ་བྱེ་བར་འགྱུར་རོ། །ཕུག་གི་སྒོ་ལ་བྱུགས་ན་ཕུག་གི་སྒོ་ཐམས་ཅད་བྱེ་བར་འགྱུར་རོ། །བུ་གའི་གནས་སུ་བྱུགས་<line/>
ན༑ རོ་ཐམས་ཅད་འཛག་པར་འགྱུར་རོ། །ནགས་ཀྱི་ཕུག་ཏུ་བརྐོས་ཏེ་བཞག་ན། ནགས་ཀྱི་ལྷ་ཐམས་ཅད་རང་གི་མདུན་ན་འདུག་པར་འགྱུར་རོ། །དགོས་པ་གང་བྱེད་པ་དེ་<line/>
གྲུབ་པར་འགྱུར་རོ། །པདྨའི་མཚོའི་ནང་དུ་བརྐོས་ཏེ་བཞག་ན། པདྨ་མང་པོ་བྱུང་བར་འགྱུར་ཞིང་དུས་ཀུན་ཏུ་ལྷའི་དྲི་བསུང་འབྱུང་བར་འགྱུར་རོ། །ཁྱིམ་མཐོན་པོའི་གནས་<line/>
སུ་བཞག་ན། ཇི་སྲིད་སྣང་བ་དེ་སྲིད་དུ་སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་རྣམས་སྲུང་བར་འགྱུར་ཞིང་ཕྱོགས་བཅུ་ཀུན་ནས་དཔག་ཚད་བརྒྱ་མཚམས་བཅད་<line/>
པར་འགྱུར། ནད་ཐམས་ཅད་ལས་ཡོངས་སུ་གྲོལ་བར་འགྱུར། སྡིག་པ་ཐམས་ཅད་དང༌། དགྲ་ཐམས་ཅད་དང༌། གདོན་ཐམས་ཅད་དང༌། འགོ་བའི་ནད་ཐམས་ཅད་རབ་ཏུ་<line/>
ཞི་བར་འགྱུར། ཕ་རོལ་གྱི་དཔུང་ཐམས་ཅད་རབ་ཏུ་ཞི་བར་འགྱུར། འགོ་བའི་ནད་ཐམས་ཅད་རྣམ་པར་འཇིག་པར་འགྱུར། གཡུལ་ངོར་ཡུངས་ཀར་དང་བསྲེས་ཏེ་གཏོར་<line/>
ན༑ གཡུལ་འགྱེད་པ་ཆེན་པོ་ཕན་ཚུན་མཛའ་བ་ཆེན་པོར་འགྱུར་རོ། །ནད་ཆེན་པོས་ལུས་བསྐམས་ཤིང་ཚེ་ཟད་པ་དང༌། བགེགས་ཆེན་པོས་ཟིན་ལ་དྲི་ཆབ་ཀྱི་བུམ་པར་<line/>
</page>
<page index="384" id="388B">རིལ་བུ་འདི་བསྲེས་ཏེ་དོན་ཡོད་པའི་ཞགས་པའི་སྙིང་པོ་ལན་བརྒྱ་རྩ་བརྒྱད་བཟླས་ཏེ་ཁྲུས་བྱས་ནས་འཕགས་པ་སྤྱན་རས་གཟིགས་དབང་ཕྱུག་ལ་མཆོད་པ་བྱས་ན། ཁྲུས་བྱས་<line/>
པ་ཙམ་གྱི་མོད་ལ་ནད་ཐམས་ཅད་དང༌། གནོད་པ་ཐམས་ཅད་ལས་ཡོངས་སུ་ཐར་པར་འགྱུར་རོ། །སྡིག་པ་ཐམས་ཅད་དང༌། སྒྲིབ་པ་ཐམས་ཅད་ལས་ཡོངས་སུ་ཐར་བར་འགྱུར།<line/>
ཚེ་ཡོངས་སུ་ཟད་པའི་ཚེ་སླར་ནུར་བར་འགྱུར། ལྷའི་ལུས་གཟུགས་དང་ལྡན་པར་འགྱུར། དྲི་མ་དང་བྲལ་བ་དང༌། སེར་སྣ་དང་བྲལ་བར་འགྱུར། ལས་གཞན་དང་གཞན་སྟོང་<line/>
ཕྲག་བརྒྱ་བྱེད་པར་འགྱུར་ཏེ། རང་གི་བློས་ཀྱང་ཐམས་ཅད་དུ་སྦྱར་བར་བྱའོ། །ཐམས་ཅད་ལ་ཐོགས་པ་མེད་པའི་ལས་ཅན་དུ་འགྱུར། ཕུག་གི་གནས་ཐམས་ཅད་ཀྱི་རྗེ་དཔོན་<line/>
དང་རྒྱལ་པོར་འགྱུར། ཚེ་བསྐལ་པ་སྟོང་ཕྲག་བཅུ་གཉིས་ཐུབ་པར་འགྱུར། ཤི་ནས་འཇིག་རྟེན་གྱི་ཁམས་བདེ་བ་ཅན་དུ་པདྨའི་སྙིང་པོ་ལས་རྒྱན་ཐམས་ཅད་ཀྱིས་བརྒྱན་<line/>
པ༑ ནོར་བུ་དང༌། གསེར་དང༌། དངུལ་དང༌། རྡོ་རྗེ་དང༌། བཻཌཱུཪྻ་དང༌། མ་རྒད་དང༌། པདྨ་རཱ་ག་དང༌། ཨིནྡྲ་ནཱི་ལ་དང༌། མུ་ཏིག་རྣམས་ཀྱིས་ལུས་བརྒྱན་པར་གྱུར་ཏོ། །སྐྲ་བུང་བ་<line/>
ལྟར་ནག་ཅིང་འཁྱིལ་ལ་འཁྱིལ་བ་དང༌། མིག་ཨུཏྤ་ལའི་མཆོག་སྔོན་པོ་ལྟ་བུ་དང༌། པགས་པའི་མདོག་གསེར་ལྟ་བུར་འགྱུར་རོ། །ངག་འཇམ་པ་དང༌། སྙན་པ་དང༌། ཡིད་དུ་<line/>
</page>
<page index="385" id="389A">༄༅། །འོང་བར་འགྱུར་རོ། །རྒྱལ་བ་འོད་དཔག་མེད་ཀྱི་ཕྱག་བརྐྱང་སྟེ་ཕྱག་སྤྱི་བོ་ལ་འཇོག་པར་འགྱུར་རོ། །ཕྱག་ན་པདྨའི་ཕྱག་མཆོག་སྦྱིན་པས་དབུགས་འབྱིན་<line/>
ཅིང་ཁྱད་པར་མཆོག་སྦྱིན་པར་འགྱུར་རོ། །པདྨ་ལ་རབ་ཏུ་གནས་པ་རྣམ་པར་གཟིགས་པ་དོན་ཡོད་པའི་སངས་རྒྱས་ཞེས་བྱ་བ་འཕགས་པ་འོད་དཔག་མེད་ལུང་སྟོན་པར་འགྱུར་<line/>
རོ༑ ༑དེ་ནས་ཡུངས་ཀར་དེ་དེ་བཞིན་གཤེགས་པ་སྟོང་ཕྲག་བརྒྱ་ཕྲག་བྱེ་བ་སྙེད་ཀྱི་སྤྱན་དུ་འགྱུར་བ་དང༌། གངྒཱའི་ཀླུང་གི་བྱེ་མ་དང་མཉམ་པའི་སངས་རྒྱས་བཅོམ་ལྡན་འདས་<line/>
རྣམས་ཀྱི་རིང་བསྲེལ་དུ་འགྱུར་ཞིང༌། ཁམས་སྣ་ཚོགས་ཀྱི་ཁ་དོག་རྣམ་པ་སྣ་ཚོགས་ཀྱི་མདོག་གི་ངོ་བོ་ཉིད་དུ་འགྱུར་རོ། །ནོར་བུ་རིན་པོ་ཆེ་བདུན་དང་འདྲ་ཞིང་འདི་ལྟ་སྟེ། སྐུ་<line/>
གདུང་རེ་རེ་ཡང་ཉི་མ་བཞིན་དུ་སོ་སོར་གསལ་བར་འགྱུར་རོ། །ཕྱོགས་བཅུ་ཀུན་ཏུ་འོད་ཟེར་འབྱུང་ཞིང་རྫུ་འཕྲུལ་གྱི་ཆོ་འཕྲུལ་རྣམ་པ་སྣ་ཚོགས་མཛད་དེ་ལུས་རེ་རེ་སྟོན་<line/>
པར་འགྱུར་རོ། །རིང་བསྲེལ་འདི་མཐོང་བ་ཙམ་གྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་ཏེ། གཞན་དུ་ཡིད་ལ་མ་བྱས་ན་དེ་<line/>
དག་གིས་དེ་བཞིན་གཤེགས་པ་ཐམས་ཅད་ཀྱིས་དེ་ལ་སྨད་པར་མི་འགྱུར་རོ། །གཞན་ཡང་ཉལ་ཀར་རང་གི་བློས་བྱམས་པའི་སེམས་ཀྱིས་རིང་བསྲེལ་མངོན་དུ་བྱས་ཏེ་<line/>
</page>
<page index="386" id="389B">སྨོན་ལམ་གདབ་པར་བྱའོ། །ཅི་འདོད་པ་བསམ་སྟེ་མཆོད་པ་བྱས་ན། བསམ་པ་ཙམ་གྱི་མོད་ལ་སྐད་ཅིག་ཏུ་ཐམས་ཅད་འགྲུབ་པར་འགྱུར་རོ། །རིང་བསྲེལ་གྱི་སྙིང་པོ་འདི་ཇི་ལྟ་<line/>
བ་བཞིན་དུ་བུམ་པ་བཟང་པོ་འདི་ཡང་བལྟ་བར་བྱ་སྟེ། དེ་གཉིས་ཀ་ཡང་རྫུ་འཕྲུལ་མཛད་པར་སྣང་བ་མཐུན་པ་ཡིན་ཏེ། འདི་ལ་ཐེ་ཚོམ་དང་ཡིད་གཉིས་བསྐྱེད་པར་མི་བྱའོ། །<line/>
བུམ་པ་སྒྲུབ་པ་དོན་ཡོད་པའི་ཆོ་གའོ།། །།དེ་ནས་བཅོམ་ལྡན་འདས་ཤཱཀྱ་ཐུབ་པ་དེ་བཞིན་གཤེགས་པའི་ཕྱག་གསེར་གྱི་ཁ་དོག་ཅན་བརྐྱང་སྟེ་འཕགས་པ་<line/>
སྤྱན་རས་གཟིགས་དབང་ཕྱུག་གི་དབུའི་སྤྱི་བོར་བཞག་སྟེ་བཀའ་སྩལ་པ། མཆོག་ཏུ་རྨད་དུ་བྱུང་བ་ཞེས་བྱ་བའི་ཆོ་ག་ཞིབ་མོ་གྲུབ་པ། བླ་ན་མེད་པ། དོན་ཡོད་པ་ཆེན་པོའི་<line/>
བུམ་པ་སྒྲུབ་པ། རིགས་པ་འཆང་བ་རྣམས་ཀྱིས་བཀླགས་པས་གྲུབ་པ། འཛམ་བུ་གླིང་པའི་རིགས་བཞིའི་འཇིག་རྟེན་ལ་ཕན་པ་དང༌། བདེ་བའི་དོན་དུ་རབ་ཏུ་བྱིན་པ་དང༌། སྒྲུབ་<line/>
པ་ཤིན་ཏུ་བཀྲ་ཤིས་པ་བླ་ན་མེད་པ། རང་གི་བྱིན་གྱི་རླབས་ཀྱིས་བྱིན་གྱིས་བརླབས་པ། དོན་ཡོད་པ་ཆེན་པོའི་ཆོ་འཕྲུལ། སངས་རྒྱས་དང་བྱང་ཆུབ་སེམས་དཔའ་བླ་ན་མེད་<line/>
པ༑ སྒྲུབ་པ་ཡང་དག་པར་སྒྲུབ་པ། ཆེ་ཞིང་ཆེ་བ་བྱང་ཆུབ་ཀྱི་སྙིང་པོའི་ཆོས་ཀྱི་འཁོར་ལོ་བསྐོར་བ། དེ་བཞིན་གཤེགས་པ་ཆེན་པོའི་བྱིན་གྱི་རླབས་ཀྱིས་བྱིན་གྱིས་བརླབས་པ།<line/>
</page>
<page index="387" id="390A">༄༅། །སེམས་ཅན་ཐམས་ཅད་ལ་ཕན་པ་དང༌། བདེ་བའི་ཕྱིར་དབུགས་འབྱིན་པ་ཆེན་པོ་འཇིག་རྟེན་དུ་བཞག་པ་ནི། སེམས་དཔའ་ཆེན་པོ་ལེགས་སོ་ལེགས་སོ།།<line/>
མཆོག་ཏུ་སྒྲུབ་པ། བླ་ན་མེད་པ་སྒྲུབ་པ། བཀླགས་པས་འགྲུབ་པ། རྟག་ཏུ་རྗེས་སུ་འབྲང་བར་འགྱུར་བ། རྟག་ཏུ་མཆོག་སྦྱིན་པར་མཛད་པ། རྟག་ཏུ་རྗེས་སུ་སྐྱོང་བར་མཛད་<line/>
པ་ནི༑ སེམས་ཅན་གྱི་བསམ་པ་ཐམས་ཅད་ཡོངས་སུ་རྫོགས་པར་བྱ་བའི་ཕྱིར་སྤྱན་རས་གཟིགས་དབང་ཕྱུག་ཁྱོད་ལ་ཡོངས་སུ་གཏད་དོ། །དེ་ནས་བྱང་ཆུབ་སེམས་དཔའ་<line/>
སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་མཆོག་ཏུ་ཡིད་དགའ་སྟེ་བཞིན་འཛུམ་ནས་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་ཏེ་<line/>
བཏུད་ནས་བཅོམ་ལྡན་འདས་ཀྱི་ཞབས་གཉིས་ལ་སྤྱི་བོས་ཕྱག་འཚལ་ཏེ་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ཕྱོགས་བཅུའི་སེམས་<line/>
ཅན་ཐམས་ཅད་དང༌། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སྲོག་ཆགས་སུ་གྱུར་པ་ཇི་སྙེད་རི་དྭགས་དང༌། བྱ་ཇི་སྙེད་པ་དེ་དག་ཐམས་ཅད་བདག་གིས་<line/>
ཡོངས་སུ་གཟུང་བར་བགྱི་ཞིང༌། སྡུག་བསྔལ་ཐམས་ཅད་ལས་ཡོངས་སུ་ཐར་བར་བགྱི་བ་དང༌། བྱང་ཆུབ་ཆེན་པོའི་ལམ་ལ་དགོད་པའི་ཕྱིར་སྙིང་རྗེ་ཆེན་པོ་རྣམ་པར་<line/>
</page>
<page index="388" id="390B">དག་པས་རྗེས་སུ་གཟུང་བར་བགྱིའོ། །བཅོམ་ལྡན་འདས། མངོན་པར་བརྩོན་པ་དེ་དག་ནི། བདག་གིས་ཐམས་ཅད་ཀྱི་མཆོག་ཏུ་ཡོངས་སུ་གྲོལ་བར་བགྱིའོ། །བཅོམ་ལྡན་འདས།<line/>
ཡང་དག་པར་འགྲུབ་པར་བྱེད་པའི་རིག་པ་འཛིན་པ་ཐམས་ཅད་ཀྱིས་བདག་དྲན་ན། བཅོམ་ལྡན་འདས། སེམས་ཅན་དེ་ནི། བདག་གིས་རྟག་ཏུ་བལྟ་བར་བགྱིའོ། །རྟག་ཏུ་རྗེས་སུ་དྲན་པ་<line/>
དང༌། རྟག་ཏུ་རྗེས་སུ་བསྲུང་བར་བགྱིའོ། །འཕགས་པ་དོན་ཡོད་པའི་ཞགས་པའི་ཆོ་ག་ཞིབ་མོའི་རྒྱལ་པོ། བམ་པོ་བཅུ་གཉིས་པ། བཅོམ་ལྡན་འདས། འོན་ཀྱང་དོན་ཁྱད་པར་ཅན་<line/>
གྱི་ཆེད་དུ་དོན་ཡོད་ཞགས་པའི་སྙིང་པོའི་ཆོ་ག་ཞིབ་མོ་འདི་ཀློག་པ་དང༌། སྒྲུབ་པ་དང༌། རེག་པ་དང༌། མཆོད་པར་བྱེད་པ་ལ་མངོན་པར་བརྩོན་པ་དེ། བདག་ཅག་གིས་བཅོམ་ལྡན་འདས་<line/>
ཀྱི་ཐུགས་ལས་སྐྱེས་པའི་སྲས་ལྟ་བུར་ཡོངས་སུ་བསྐྱང་བར་བགྱི། ཕྲག་པས་ཡོངས་སུ་བཀུར་བར་བགྱིའོ། །བཅོམ་ལྡན་འདས། དེ་བཞིན་ཉིད་དུ་སེམས་ཅན་ཐམས་ཅད་སྙིང་རྗེ་ཆེན་པོས་<line/>
ཡོངས་སུ་གཟུང་སྟེ། ཡོངས་སུ་ཐར་པའི་དོན་གྱི་ཆེད་དང༌། མཆོག་སྦྱིན་པ་ཡོངས་སུ་རྫོགས་པའི་ཆེད་དང༌། རེ་བ་དང༌། ཡིད་ཀྱི་ཤིང་རྟ་ཐམས་ཅད་ཡང་དག་པར་དགོངས་པའི་ཆེད་དང༌།<line/>
བདག་གིས་བཅོམ་ལྡན་འདས་ལ་ལྟོས་པ་མེད་པར་བགྱིའོ། །བདག་བཅོམ་ལྡན་འདས་ཀྱི་ཚིམ་པ་མེད་པ་དང༌། སེམས་ཅན་ཐམས་ཅད་ཡོངས་སུ་གྲོལ་བའི་ཆེད་དང༌། མཆོག་སྦྱིན་པའི་<line/>
</page>
<page index="389" id="391A">༄༅། །ཆེད་དང༌། བསྲུང་བའི་ཆེད་དང༌། ཐམས་ཅད་ལ་བྱང་ཆུབ་མཆོག་གི་ལམ་ལ་རབ་ཏུ་དགོད་པའི་ཆེད་དང༌། བཅོམ་ལྡན་འདས། ཁྱད་པར་དུ་ཆོ་ག་ཞིབ་མོའི་རྒྱལ་པོ་འདི་<line/>
ལ་གལ་ཏེ་ཀློག་པ་དང༌། སྒྲུབ་པ་དང༌། དཀྱིལ་འཁོར་དང༌། ཕྱག་རྒྱ་ལ་མངོན་པར་བརྩོན་པར་བྱེད་པ་དང༌། འཆང་བར་བྱེད་པ་དང༌། འདོན་པར་བྱེད་པ་དང༌། མཆོད་པར་བྱེད་པ་དང༌། ཀུན་<line/>
ཆུབ་པར་བྱེད་པ་དང༌། ཚུལ་བཞིན་དུ་ཡིད་ལ་བྱེད་པས་སྒོམ་པར་བྱེད་པ་དང༌། ཉན་པར་བྱེད་པ་དང༌། ཐ་ན་རྣ་བའི་བུ་གར་ཡང་སྒྲ་ལྷུང་བར་འགྱུར་བ་དེ་ལ་བདག་གིས་བཅོམ་ལྡན་འདས།<line/>
རྟག་ཏུ་དུས་ཐམས་ཅད་དུ་རྒྱུན་རྗེས་སུ་འབྲང་བར་བགྱི། འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་ཀྱི་མཆོག་ཐམས་ཅད་དང༌། བཀྲ་ཞིང་རྣམ་པར་བཀྲ་བའི་ལྷ་རྫས་<line/>
ཐམས་ཅད་རྗེས་སུ་སྩལ་བར་བགྱིའོ། །ཆོ་ག་ཞིབ་མོ་ཆེན་པོ་སྒྲུབ་པར་བྱེད་པ་རྣམས་ཕྱིར་མི་ལྡོག་པའི་གནས་ལ་དགོད་པར་བགྱི། ཐ་ན་དུད་འགྲོའི་སྐྱེ་གནས་སུ་སོང་བའི་རི་<line/>
དྭགས་དང་བྱ་རྣམས་ཀྱིའང་སྒྲ་གྲགས་པ་རྣ་བའི་བུ་གར་ལྷུང་བ་ཙམ་ལས་ཕྱིར་མི་ལྡོག་པའི་གནས་ལ་རབ་ཏུ་འཇུག་པར་བགྱི། བཅོམ་ལྡན་འདས། ཅི་སླར་ཡང་ཡོངས་སུ་དག་པའི་<line/>
ཡིད་ཀྱིས་བྱམས་པ་དང༌། སྙིང་རྗེ་དང༌། དགའ་བ་དང༌། བཏང་སྙོམས་ལ་རྟག་ཏུ་ཡང་དག་པར་གནས་པས། དོན་ཡོད་ཞགས་པའི་སྙིང་པོ་འདི་སྒྲུབ་པར་བྱེད་པ་དང༌། ཀློག་པར་བྱེད་པ་<line/>
</page>
<page index="390" id="391B">དང༌། དཀྱིལ་འཁོར་དང༌། ཕྱག་རྒྱ་དང༌། ཆོ་ག་ཞིབ་མོའི་རྒྱལ་པོ་སྒྲུབ་པར་བྱེད་པ་དང༌། འཆང་བར་བྱེད་པ་དང༌། འདོན་པར་བྱེད་པ་དང༌། ཐུན་མཚམས་གསུམ་གྱི་གནས་སུ་གནས་པས་རྗེས་སུ་<line/>
དྲན་པར་བྱེད་པ་དང༌། ཉིན་དང་མཚན་མོར་རི་མོར་བྱེད་པ་འདི་རྣམས་བཅོམ་ལྡན་འདས། མིའི་ལུས་སུ་མི་འགྱུར་ཏེ། མིའི་ལུས་དག་པའི་ལུས་སུ་རིག་པར་བྱ། ལྷ་ཞེས་བྱ་བའི་ལུས་སུ་རིག་པར་<line/>
བྱའོ༑ ༑བཅོམ་ལྡན་འདས། བདག་གིས་རྟག་པར་རྒྱུན་དུ་ཕྲག་པས་ཡོངས་སུ་བཀུར་བར་བགྱི། བཅོམ་ལྡན་འདས། བདག་གི་སྤྱི་བོར་སོན་པ་གཟུང་བར་བགྱི། བཅོམ་ལྡན་འདས། གང་<line/>
གི་སླད་དུ་ཞེ་ན། བཅོམ་ལྡན་འདས། ལྷའི་ལུས་འདི་ནི། མི་ལུས་སུ་རིག་པར་བགྱི་བ་མ་ལགས་སོ། །གང་གི་སླད་དུ་ཞེ་ན། བཅོམ་ལྡན་འདས། དོན་ཡོད་པའི་ཞགས་པའི་སྙིང་པོ་འདི་མིའི་ལུས་<line/>
ཀྱི་སྙིང་པོ་དང༌། ནང་གི་ཡིད་ལ་གནས་པ་དེས། དེའི་མཐུས་དོན་ཡོད་ཞགས་པའི་སྙིང་པོ་ཆེན་པོའི་མཐུས་མིའི་ལུས་དག་པའི་ལྷའི་ལུས་སུ་འགྱུར་ཏེ། ལྷའི་ལུས་སུ་རིག་པར་བྱའོ། །འཇིག་<line/>
རྟེན་དབང་ཕྱུག་གི་ལུས་སུ་རིག་པར་བྱའོ། །ཡིད་བཞིན་གྱི་ནོར་བུ་རིན་པོ་ཆེའི་ལུས་སུ་རིག་པར་བྱའོ། །དེ་བཞིན་གཤེགས་པའི་མཛོད་རྒྱ་མཚོ་ཆེན་པོའི་དཀྱིལ་འཁོར་གྱི་ལུས་སུ་རིག་<line/>
པར་བྱའོ། །དོན་ཡོད་པའི་སྙིང་པོའི་ལུས་སུ་རིག་པར་བྱའོ། །དྲི་མ་དང་བྲལ་ཞིང༌། སེར་སྣ་དང་ཕྲག་དོག་སྤངས་པའི་ལུས་སུ་རིག་པར་བྱའོ། །སྡིག་པ་དང༌། སྒྲིབ་པ་ཐམས་ཅད་རྣམ་པར་<line/>
</page>
<page index="391" id="392A">༄༅། །དག་ཅིང་།དྲི་མ་མེད་པའི་ལུས་སུ་རིག་པར་བྱའོ། །ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་<line/>
ཆེན་པོ་དང༌། མི་དང༌། མི་མ་ཡིན་པ་ཐམས་ཅད་ཀྱིས་མཆོད་པར་བྱ་བ་དང༌། བརྗེད་པར་བྱ་བ་དང༌། ཕྱག་བྱ་བའི་འོས་སུ་རིག་པར་བྱའོ། །སུམ་ཅུ་རྩ་གསུམ་པའི་ལྷ་རྣམས་ཀྱིས་བསྲུང་<line/>
བའི་ལུས་སུ་རིག་པར་བྱའོ། །དེ་བཞིན་གཤེགས་པ་གངྒཱའི་ཀླུང་གི་བྱེ་མ་བྱེ་བ་ཁྲག་ཁྲིག་བརྒྱ་སྟོང་ཕྲག་བདུན་ཅུ་རྩ་གཉིས་བསྐྱེད་པའི་དགེ་བའི་རྩ་བ་དང་ཡང་དག་པར་ལྡན་པའི་<line/>
ལུས་སུ་རིག་པར་བྱའོ། །ཚེ་དཔག་ཏུ་མེད་པའི་ལུས་སུ་རིག་པར་བྱའོ། །བྱང་ཆུབ་སེམས་དཔའ་ཐམས་ཅད་ཀྱིས་དབུགས་ཕྱུང་བའི་ལུས་སུ་རིག་པར་བྱའོ། །ལག་ན་རྡོ་རྗེས་རྡོ་རྗེར་<line/>
བྱིན་གྱིས་བརླབས་པའི་ལུས་སུ་རིག་པར་བྱའོ། །རྒྱ་མཚོ་ཆེན་པོ་ཟབ་མོའི་ཆུའི་རིགས་དགུ་དང་མཉམ་ཞིང་མཚུངས་པའི་ལུས་སུ་རིག་པར་བྱའོ། །དེ་མ་ཐག་ཏུ་ལྷུན་པོ་ཆེན་པོའི་ལུས་<line/>
སུ་རིག་པར་བྱའོ། །ནམ་མཁའ་ཆེན་པོ་ཡོངས་སུ་དག་པ་དང༌། ནོར་བུ་རིན་པོ་ཆེ་ཆེན་པོ་དང་འདྲ་བར་འགྱུར་ཏེ། ལྷའི་ལུས་དང༌། ལྷའི་ཁམས་ཀྱི་སྙིང་པོ་མཉམ་པའི་ལུས་སུ་རིག་པར་<line/>
བྱའོ༑ ༑དེ་ལྟར་མཐུ་ཆེན་པོ་དང༌། སྟོབས་ཆེན་པོ་ཞེས་དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབས་ཤིང་ལུང་བསྟན་པར་འགྱུར་ཏེ། ལུས་ཆེན་པོར་ཡང་འགྱུར་རོ། །བཅོམ་<line/>
</page>
<page index="392" id="392B">ལྡན་འདས། འོན་ཀྱང་སེམས་ཅན་སྒྲུབ་དཀའ་བ། ཁོང་དུ་ཆུད་པར་དཀའ་བ། གཏིང་དཔག་པར་དཀའ་བ། དད་པ་མེད་པ། སེར་སྣས་ཡོངས་སུ་དཀྲིས་པ། སྡིག་པ་དང༌། གདུག་པ་དང༌། ལྷག་<line/>
མ་དང༌། སྦགས་པ་དང༌། ཁྲོ་བ་དང༌། ཞེ་གདུག་པ་མང་བ་དེས་ནི། བཅོམ་ལྡན་འདས། སེམས་ཅན་རང་གི་ཉེས་པ་ལགས་ཀྱི། བཅོམ་ལྡན་འདས། བདག་གིས་ཉེས་པ་ནི། མ་ལགས་སོ། །<line/>
བཅོམ་ལྡན་འདས། འོན་ཀྱང་བདག་དྲན་པ་ཙམ་གྱིས་སྙིང་པོ་འདི་ཀློག་པ་དང༌། ཁ་ཏོན་དུ་བྱེད་པ་དང༌། བཟླས་པ་ཙམ་གྱིས་ཡང་དག་པར་དགོངས་པར་བགྱི། མཐོང་བ་སྩལ་བར་<line/>
བགྱིའོ༑ ༑ཡང་དང་ཡང་དུ་བསྐུལ་བར་བགྱིའོ། །བཅོམ་ལྡན་འདས། སེམས་ཅན་དེ་རྣམས་ནི། བདག་ལ་ལྟ་བར་མི་བྱེད་པ་དང༌། བསམ་པར་མི་བྱེད་པ་དང༌། སེམས་པར་མི་བྱེད་པ་དང༌།<line/>
སྐད་ཅིག་ཡུད་ཙམ་ཐང་གཅིག་ཡིད་ལ་བྱེད་པས་ཀུན་ཏུ་འཛིན་པར་མི་བྱེད་ལགས་ཏེ། གདུག་པའི་བསམ་པ་དང༌། གདུག་པའི་སེམས་ཀྱིས་སེམས་ཅན་རང་གི་ཉེས་པས་ཡང་དག་པར་གང་<line/>
བའི་ལུས་ལགས་སོ། །བཅོམ་ལྡན་འདས། བདག་ནི། སེམས་པ་དང༌། དྲན་པ་དང༌། རྣམ་པར་ལྟ་བར་བྱེད་པ་ཙམ་གྱི་མོད་ལ་མདུན་དུ་ཉེ་བར་འདུག་པར་བགྱི། །མཐོང་བ་དང༌། ཡང་དག་པའི་གཏམ་<line/>
ཀུན་ཏུ་སྨྲ་བ་དང༌། ཡང་དག་པར་འགྲོགས་པར་བགྱིའོ། །སེམས་ཅན་དེ་རྣམས་ནི། རིག་སྔགས་འཆང༌། ཐ་ན་སེམས་ཀྱི་ཀུན་ཏུ་རྟོག་པ་ཙམ་ཡང་མི་སྐྱེ་སྟེ། ཡིད་ལ་བྱེད་པ་དང༌། སེམས་<line/>
</page>
<page index="393" id="393A">༄༅། །པར་བྱེད་པ་ཡང་མ་ལགས་སོ། །འདི་ལྟ་སྟེ། དགེ་སྦྱོང་གི་ཆ་བྱད་སྐྲ་བཞར་ཞིང་ངུར་སྨྲིག་ཙམ་འཆང་བའི་ཆ་བྱད་ནི། བྲམ་ཟེ་དང༌། རྒྱལ་རིགས་ཀྱི་ཆ་བྱད་དང༌།<line/>
ཚོང་པ་དང༌། དེད་དཔོན་ཆེན་པོའི་ཆ་བྱད་དང༌། བྱིས་པ་དང༌། བཅོམ་ལྡན་འདས་ཀྱི་ཆ་བྱད་དང༌། རྒྱལ་པོ་དང༌། བློན་པོ་དང༌། འགྲོགས་ཤེས་དང༌། གོས་དམར་པོ་ཅན་ལ་མཁན་པོ་<line/>
དང༌། སློབ་དཔོན་དང་མཚུངས་པར་མཁན་པོ་དང༌། བུ་དང༌། བུ་མོ་དང༌། མ་དང༌། ཕ་དང༌། སྲིང་མོར་ཉེ་བར་ལྟ་བར་བྱེད་དོ། །འོན་ཀྱང་མཁས་པ་ནི། ལྷག་པའི་བསམ་པ་ཡང་དག་<line/>
པར་རྫོགས་པ་ལ་གནས་པས། གཟུགས་དང༌། ཁ་དོག་དང༌། རྟགས་དང༌། དབྱིབས་དང༌། སྐད་དང༌། ཡང་དག་པའི་གཏམ་སྨྲ་བ་དང༌། ཚིག་འབྲུ་དང༌། ཡི་གེ་དང༌། དུས་ཚིགས་སུ་<line/>
འགྲོ་བ་ཡང་དག་པར་མཚོན་པར་བྱ། ཡང་དང་ཡང་དུ་གཏམ་ཀུན་ཏུ་སྨྲ་བ་ལ་རྣམ་པར་སྤྱད་པར་བྱ། དེའི་འོག་ཏུ་ཤེས་པར་བྱའོ། །འཕགས་པའི་སེམས་ཅན་ནོ་ཞེས་བལྟ་བར་བྱ།<line/>
བདག་ལ་ལྟ་བར་འདོད་པ་དང༌། བདག་མཐོང་བར་འདོད་པ་དེར་ཉེ་བར་འགྲོ་བར་བགྱིའོ། །དེ་ལྟ་བུའི་ཚོགས་ཤིན་ཏུ་གསལ་བར་མཐོང་བ་སྩལ་བར་བགྱི། རེ་བ་ཐམས་ཅད་དང༌།<line/>
ཡིད་ཀྱི་ཤིང་རྟ་ཡོངས་སུ་རྫོགས་པར་བགྱི། སྐྱེ་བོ་ཆེན་པོའི་དབུས་སུ་ཉོ་བ་དང༌། ཚོང་བ་དང༌། ཀུན་ཏུ་སྨྲ་བ་དང༌། ཡང་དག་པར་སྨྲ་བའི་ཐ་སྙད་ཡང་དག་པར་བགྱི། མདུན་སའི་<line/>
</page>
<page index="394" id="393B">དབུས་སུ་བསྟན་བཅོས་དང༌། སྙན་དངགས་དང༌། རིག་བྱེད་དང༌། གསང་སྔགས་དང༌། རིག་པ་དང༌། བརྡ་སྤྲོད་པ་དང༌། མདོ་སྡེ་དང༌། ཟློས་གར་དང༌། དྲི་ཟའི་གླུ་དབྱངས་ཀྱི་ཐ་སྙད་ཡང་<line/>
དག་པར་བགྱི། བྱང་ཆུབ་སྒྲུབ་པ་ལ་ཚུལ་དང༌། འདུལ་བ་དང༌། ཐེག་པ་ཆེན་པོའི་ཆོས་ཀྱི་མན་ངག་ལྷག་པར་བགྱི། བྲམ་ཟེ་རྣམས་ལ་སྔོན་རབས་དང༌། རིག་བྱེད་དང༌། མེའི་སྦྱིན་སྲེག་དང༌།<line/>
བྷ་ར་ཏ་དང༌། རཱ་མ་ཡ་ཎ་བསྟན་པར་བགྱི། གསང་སྔགས་སྨྲ་བ་རྣམས་ལ་གསང་སྔགས་ཀྱི་བཟླས་བརྗོད་དང༌། དཀྱིལ་འཁོར་དང༌། ཕྱག་རྒྱ་དང༌། ཆོ་ག་ཞིབ་མོ་དང༌། གཟུངས་ཀྱི་བཟླས་<line/>
བརྗོད་དང༌། སྦྱིན་སྲེག་དང༌། ཞི་བ་དང༌། རྒྱས་པ་དང༌། མངོན་སྤྱོད་ལ་སོགས་པ་བསྟན་པར་བགྱི། གང་གིས་བདག་མངོན་སུམ་དུ་མདུན་ན་འདུག་པར་ཅི་ཞིག་གིས་ཤེས་པར་བྱ་ཞེ་<line/>
ན༑ རྣམ་པ་གསུམ་གྱིས་ཤེས་པར་བྱ་སྟེ། ཚིག་སྙན་པ་དང༌། འཇམ་ཞིང་གཉེན་པའི་ངག་མི་འགྱུར་ཞིང་ཡོངས་སུ་གསལ་བར་རབ་ཏུ་འབྱེད་པ་ཡིན་པ་དང༌། ངག་གསལ་བ་ཡིན་པས་<line/>
ཏེ༑ ཐམས་ཅད་དུ་མཆོག་ཏུ་སྨྲ་ཞིང་སོ་སོར་ཁྱད་པར་དུ་བྱེད་པའོ། །ཁ་ནས་ཨུཏྤ་ལའི་དྲི་དང་ལྡན་པའི་རླུང་གནས་པ་དང༌། ལུས་ལས་ཀྱང་གླ་རྩིའི་དྲི་གནས་པས་ཏེ། འོན་ཀྱང་འཇིགས་<line/>
སུ་རུང་བའི་གཟུགས་ལ་ཤིན་ཏུ་དཔལ་གྱིས་འབར་བར་བྱེད་དོ། །དེས་ན་རིག་སྔགས་འཆང་གིས་གཞན་ནམ། འཇིག་རྟེན་གྱི་རིགས་བཞི་པོ་གང་ཡང་རུང་བ་འདི་འཕགས་པ་སྤྱན་རས་<line/>
</page>
<page index="395" id="394A">༄༅། །གཟིགས་དབང་ཕྱུག་གོ །ཞེས་དེ་གསལ་བར་ཤེས་པར་བྱ་སྟེ། འདི་ལ་ཡིད་གཉིས་དང༌། དོགས་པ་བསྐྱེད་པར་མི་བྱའོ། །རྨི་ལམ་དུ་ཡང་ཐུན་མཚམས་བཞིར་སྣ་<line/>
ཚོགས་པའི་གཟུགས་དང་ཁ་དོག་དང་དབྱིབས་སུ་མཐོང་བ་སྩལ་བར་བགྱི། རེ་བ་ཐམས་ཅད་དང༌། ཡིད་ཀྱི་ཤིང་རྟའི་མཆོག་རྗེས་སུ་སྩལ་བར་བགྱི། ལྷུན་གྱིས་གྲུབ་པ་ལས་ཕན་པ་<line/>
ཐམས་ཅད་དང༌། ཕུན་སུམ་ཚོགས་པའི་འབྱོར་པ་ཡོངས་སུ་རྫོགས་པར་བགྱི། བཅོམ་ལྡན་འདས། ནམ་དུ་ཡང་རྣམ་པ་གཞན་དུ་མི་འགྱུར་བར་བགྱིའོ། །ཡོངས་སུ་གཏང་བར་མི་<line/>
བགྱིའོ༑ ༑དེས་མཆོག་སྦྱིན་པ་ལ་ལྟོས་པར་མི་བགྱིའོ། །བཅོམ་ལྡན་འདས། རྫུན་དུ་སྨྲ་བ་དེའི་དངོས་གྲུབ་ཡང་དག་པར་རྗེས་སུ་མི་མཐོང་ཞིང༌། ལྷ་རྣམས་དེ་ལ་སྲུང་བ་དང༌། ཡོངས་<line/>
སུ་སྐྱོང་བར་མི་བགྱིད་པ་ནི། མ་གཏོགས་སོ། །བཅོམ་ལྡན་འདས། དེ་ཡང་སེམས་ཅན་སྡུག་བསྔལ་ཅན་དེའི་སྐྱོབ་པ་དང༌། དཔུང་གཉེན་དང༌། སྐྱབས་དང༌། འཁྲ་སར་འགྱུར་བར་<line/>
བགྱི༑ གདོན་མི་ཟ་བར་བརྩེ་བ་མེད་པར་འགྱུར་བ་མ་ཡིན་ནོ། །ཞེས་མཆོག་ཏུ་བསྒྲལ་བར་བགྱིའོ། །བཅོམ་ལྡན་འདས། དེ་ལྟར་སྙིང་རྗེས་ཡོངས་སུ་ཟིན་པའི་ཡིད་ཀྱིས་སེམས་<line/>
ཅན་ཐམས་ཅད་བླ་ན་མེད་པར་བགྱི། ཡང་དག་པར་གཟུང་བར་བགྱི། སེམས་ཅན་འདི་དག་ལ་གདོན་མི་ཟ་བར་བྱང་ཆུབ་ཀྱི་ས་བོན་རྗེས་སུ་གདབ་པར་བགྱིའོ། །དེ་ནས་ཡང་<line/>
</page>
<page index="396" id="394B">བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་དེ་དང༌། ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་<line/>
སྤྱན་རས་གཟིགས་དབང་ཕྱུག་ལ་ལེགས་སོ་ཞེས་བྱ་བ་བྱིན་ཏེ། ལེགས་སོ་ལེགས་སོ། །སེམས་དཔའ་ཆེན་པོ་མཆོག་གི་སྙིང་རྗེ་ཅན། ཁྱོད་སེམས་ཅན་ལ་མཉེས་གཤིན་པ་གང་<line/>
གིས་སེམས་ཅན་དེ་རྣམས་ཐམས་ཅད་སྙིང་རྗེ་ཆེན་པོས་ཡོངས་སུ་བཟུང་སྟེ་མཆོད་པར་བྱེད་ཅིང༌། འཁོར་བ་ཆེན་པོར་སྤྱོད་པར་བྱེད་པ་ལས་ཡོངས་སུ་ཐར་པ་གང་ཡིན་པ་དང༌། བསད་<line/>
པར་འོས་པ་ཤིན་ཏུ་ཡོངས་སུ་གྱུར་པ། བྱིང་བར་གནས་པ་དང༌། བཀྲེས་པ་དང༌། སྐོམ་པས་ཉེན་པ་དང༌། འཇིགས་པ་དང༌། སྐྲག་པ་དང༌། ཡིད་འབྱུང་ཞིང་སྐྱོ་བ་དང༌། སྡུག་བསྔལ་མང་<line/>
བ་དེས་ན། སེམས་ཅན་དེའི་དོན་ཡོད་པའི་རྒྱལ་པོའི་སྙིང་པོའི་དཀྱིལ་འཁོར་དང༌། ཕྱག་རྒྱ་རིམ་པར་ཕྱེ་བ་དང༌། ཆོ་ག་ཞིབ་མོའི་རྒྱལ་པོ་ཆེན་པོ་འདིའི་མིང་འཛིན་པ་དང༌། སྒྲ་རྣ་བའི་<line/>
བུ་གར་ལྷུང་ཞིང་ཐོས་པར་བྱེད་པ་དེའི་སྡུག་བསྔལ་ཆེས་ཆེ་བ་དེ་རྣམས་དང༌། སྡིག་པ་དང༌། སྒྲིབ་པ་ཐམས་ཅད་ཡོངས་སུ་གྲོལ་ཏེ་འཇིགས་པ་ཐམས་ཅད་ཞི་བར་འགྱུར་རོ། །<line/>
དམྱལ་བའི་འཇིགས་པ་ཆེན་པོ་ལས་འདོན་ཅིང་ཡོངས་སུ་གྲོལ་པར་འགྱུར་རོ། །འཇིག་རྟེན་དང་འཇིག་རྟེན་ལས་འདས་པ་རྣམས་སྡིག་པ་ཐམས་ཅད་དང༌། དམྱལ་བའི་སྡུག་<line/>
</page>
<page index="397" id="395A">༄༅། །བསྔལ་གྱི་ཚོར་བ་མྱོང་བའི་ལས་ཀྱི་སྒྲིབ་པ་རྣམས་ཡོངས་སུ་ཟད་ཅིང་ཡོངས་སུ་གཏུགས་པར་འགྱུར་རོ། །དེ་དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་<line/>
བརླབས་པར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱིས་ཡོངས་སུ་འཛིན་པར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱིས་ལུང་བསྟན་པར་འགྱུར་རོ། །ལན་<line/>
བདུན་ཐོས་པ་ཙམ་གྱིས་སེམས་ཅན་དེ་རྒལ་བར་འགྱུར་རོ། །ཚོགས་ཆེན་པོ་བསགས་པ་དང༌། དེ་བཞིན་གཤེགས་པས་དབུགས་ཕྱུང་བ་ཡིན་ནོ། །བྱང་ཆུབ་ཀྱི་ས་བོན་ཡོངས་<line/>
སུ་རྫོགས་པར་འགྱུར་རོ། །སྤྱན་རས་གཟིགས་དབང་ཕྱུག་འོན་ཀྱང་སེམས་ཅན་འདི་དག་ནི། འཕགས་པ་སྤྱན་རས་གཟིགས་དབང་ཕྱུག་དོན་ཡོད་ཞགས་པའི་སྙིང་པོ་དཀྱིལ་<line/>
འཁོར་དང༌། ཕྱག་རྒྱ་རིམ་པར་ཕྱེ་བ་དང་བཅས་པའི་ཆོ་ག་ཞིབ་མོ་མཐའ་དག་རྫོགས་པར་ཉན་པར་བྱེད་པ་དང༌། ཀློག་པར་བྱེད་པ་དང༌། འཆང་དུ་འཇུག་པ་དང༌། འདོན་དུ་འཇུག་པ་<line/>
དང༌། མཆོད་པར་བྱེད་པ་དང༌། འབྲི་བར་བྱེད་པ་དང༌། འབྲིར་འཇུག་པ་དང༌། མཆོད་པ་ཆེན་པོ་བྱེད་པ་དེའི་སེམས་ཅན་དེ་རྣམས་ཕྱིར་མི་ལྡོག་པར་རིག་པར་བྱ་སྟེ། འདི་ལ་ཐེ་ཚོམ་དང༌།<line/>
དོགས་པ་བསྐྱེད་པར་མི་བྱའོ། །འོན་ཀྱང་རིལ་བུ་དང༌། མིག་སྨན་དང༌། བདུག་པ་ལག་ཏུ་ཐོགས་པར་འགྱུར་བ་དེའི་སེམས་ཅན་དེ་རྣམས་ཆེར་དག་ཅིང༌། ཀུན་ནས་ཕྱོགས་བཅུ་<line/>
</page>
<page index="398" id="395B">རྣམས་སུ་དེ་བཞིན་གཤེགས་པ་ཐམས་ཅད་ཀྱིས་ཡོངས་སུ་འཛིན་པར་འགྱུར་རོ། །དེ་བཞིན་གཤེགས་པ་ཐམས་ཅད་མཉེས་པར་བྱས་པར་འགྱུར་རོ། །ཕྱག་ན་པདྨ་དང༌། རིགས་ཀྱི་<line/>
བུའམ། རིགས་ཀྱི་བུ་མོའམ། དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་གང་དོན་ཡོད་ཞགས་པའི་སྙིང་པོ་དང༌། ཀུན་ཏུ་ཁྲོ་བོའི་ཕྱག་རྒྱའི་སྙིང་པོ་འདི་ལན་བདུན་<line/>
སྨྱུང་བར་གནས་པའི་ཆོ་གས་མཆོད་པ་བྱེད་ཅིང་བཟླས་པ་འབུལ་བར་བྱེད་ཅིང་དབང་བསྐུར་བར་བྱེད་པ་དེ་ནི། མཐོང་བའི་ཆོས་ཉིད་ལ་དེ་བཞིན་གཤེགས་པའི་ལུས་སུ་རིག་པར་བྱའོ། །<line/>
དེ་བཞིན་གཤེགས་པའི་ཆོས་ཉིད་དངོས་སུ་མཐོང་སྟེ་དེ་བཞིན་གཤེགས་པའི་མཛོད་ལག་ཏུ་སོན་པར་འགྱུར་ཏེ། ཡིད་ཀྱིས་ཐེ་ཚོམ་མི་བྱའོ། །འཁོན་དང་དྲེགས་པ་ཐམས་ཅད་ཡོངས་སུ་<line/>
སྤངས་པས་བྱ་སྟེ། སྙིང་རྗེ་ཆེན་པོས་ཡོངས་སུ་བཟུང་བས་སེམས་ཅན་དེ་རྣམས་ཐམས་ཅད་ཀྱི་མཐར་ཐུག་པར་འགྱུར་བར་བྱ་ཞིང་བཟླས་པ་སྦྱིན་པར་བྱའོ། །གང་ཡང་དོན་ཡོད་པའི་དཀྱིལ་<line/>
འཁོར་ཆེན་པོ་འཆད་པར་བྱེད་པ་དང༌། མཐོང་བ་དང༌། ལྟ་བར་བྱེད་པ་དང༌། རས་རིས་ཆེན་པོ་འདི་ལྟ་བར་བྱེད་པ་དེ་ནི། དེ་བཞིན་གཤེགས་པ་དེ་རྣམས་ཐམས་ཅད་ཀྱི་སངས་རྒྱས་ཀྱི་ཞིང་<line/>
ཕྱོགས་བཅུ་ཀུན་ཏུ་གངྒཱའི་ཀླུང་གི་བྱེ་མ་དང་མཉམ་པའི་སངས་རྒྱས་ཀྱི་ཞིང་རྣམས་སུ་རྗེས་སུ་ཞུགས་པར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་གསང་བ་དམ་ཚིག་ཆེན་<line/>
</page>
<page index="399" id="396A">༄༅། །པོའི་སྙིང་པོ་ལ་རབ་ཏུ་ཞུགས་པར་འགྱུར་རོ། །དེ་བཞིན་གཤེགས་པ་ཐམས་ཅད་ཀྱི་སྐུ་མཐོང་བར་འགྱུར་རོ། །ཁྲོ་བོའི་རྒྱལ་པོ་འདིས་དབང་བསྐུར་བས། དེ་བཞིན་<line/>
གཤེགས་པ་ཐམས་ཅད་ཀྱིས་དབང་བསྐུར་བར་འགྱུར་རོ། །དེ་ལྟར་ཡོན་ཏན་དང༌། ཕན་ཡོན་ཆེན་པོ་དང༌། བསོད་ནམས་ཀྱི་ཕུང་པོ་ཆེན་པོ་དང་ལྡན་པར་འགྱུར་རོ། །དགེ་བའི་རྩ་བ་ཆེན་<line/>
པོ་ཡོངས་སུ་འཛིན་པར་འགྱུར་རོ། །དེ་བཞིན་དུ་ཕན་ཡོན་ཆེན་པོ་དང༌། མཐུ་ཆེན་པོ་དང༌། ཡོན་ཏན་ཆེན་པོ་བསྐྱེད་བར་བྱ་བ་ཆོ་ག་ཞིབ་མོའི་རྒྱལ་པོ་ཆེན་པོའི་ཆོ་ག་སྟེ། ཆོ་ག་ཞིབ་མོའི་<line/>
རྒྱལ་པོ་ཆེན་པོ་འདི་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གི་མིང་འཛིན་པ་དང༌། མཐོང་བ་ཙམ་གྱིས་མཐོང་བའི་ཆོས་ཉིད་<line/>
ལ་ཆོ་འཕྲུལ་ཆེས་ཆེ་བ་དང༌། དེ་བཞིན་གཤེགས་པའི་བྱིན་གྱིས་རློབ་པ་ལྟ་བ་འདི་དག་མཚུངས་སོ། །ཆོ་ག་ཞིབ་མོའི་རྒྱལ་པོའི་དཀྱིལ་འཁོར་དང༌། སྙིང་པོ་དང༌། ཕྱག་རྒྱ་དང༌།<line/>
གཟུངས་དང༌། དོན་ཡོད་པའི་རྒྱལ་པོའི་རྣམ་པར་འཕྲུལ་པ་གླེགས་བམ་དུ་བྲིས་པ་ལྟ་བར་བྱེད་པ་འདི་དག་མཚུངས་སོ། །དེ་བཞིན་གཤེགས་པ་གངྒཱའི་ཀླུང་གི་བྱེ་མ་བྱེ་བ་བརྒྱ་སྟོང་<line/>
ཕྲག་དང་མཉམ་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཁྲག་ཁྲིག་བརྒྱ་སྟོང་ཕྲག་རྣམས་མཐོང་བར་འགྱུར་རོ། །དེ་བཞིན་གཤེགས་པ་<line/>
</page>
<page index="400" id="396B">དེ་རྣམས་ཐམས་ཅད་དུ་ཡང་དག་པར་རྗེས་སུ་འབྲང་བར་འགྱུར་རོ། །ཡང་དག་པར་བསྲུང་བའི་ཆེད་དང༌། ཡང་དག་པར་དབུགས་འབྱིན་པའི་ཆེད་དུ་མཐོང་བར་གནས་སོ། །གླེགས་བམ་བྲིས་<line/>
པ་འདི་ཡང་མཐོང་བ་ཙམ་གྱིས་མཚམས་མེད་པའི་ལས་རྣམས་དང༌། སྔོན་གྱི་སྒྲིབ་པ་ཐམས་ཅད་ཡོངས་སུ་ཟད་པ་དང༌། ཡོངས་སུ་གཏུགས་པར་འགྱུར་རོ། །མཐོང་བའི་ཆོས་ཉིད་ལ་དཔལ་<line/>
དང༌། གཡང་མང་པོ་དང༌། གཟི་བརྗིད་དང་ལྡན་པར་འགྱུར་རོ། །ཤི་འཕོས་ནས་བདེ་བ་ཅན་གྱི་འཇིག་རྟེན་གྱི་ཁམས་སུ་པདྨ་ལས་བརྫུས་ཏེ་སྐྱེ་བར་འགྱུར་རོ། །འདི་ནི། སྐྱེ་བའི་ཐ་མའོ། །<line/>
གླེགས་བམ་འདི་མཐོང་ན། ཚེ་དང་བྲལ་བ་ཡང་ཚེ་འཕེལ་བར་འགྱུར། །ནང་རྣམས་དང་བྲལ་བར་འགྱུར་རོ། །སྒྲིབ་པ་དང༌། ཁྲོ་བ་དང་བྲལ་བར་འགྱུར་རོ། །མཆོག་ཆེན་པོ་གྲུབ་པར་<line/>
འགྱུར་རོ། །གྲུབ་པ་ཆེན་པོ་དང༌། རྣལ་འབྱོར་གྱི་དབང་ཕྱུག་ཏུ་འགྱུར་རོ། །ཡོན་ཏན་ཕུན་སུམ་ཚོགས་པ་ཐམས་ཅད་དང་ལྡན་པར་ཡང་འགྱུར་རོ། །གླེགས་བམ་འདི་ནི། ཆོས་ཀྱི་དབྱིངས་<line/>
དང་མཉམ་པའི་དེ་བཞིན་གཤེགས་པ་དང་མཚུངས་པར་རིག་པར་བྱའོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་བཅོམ་<line/>
ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་བཅོམ་ལྡན་འདས་ཀྱི་སྤྱན་སྔར་བཞིན་འཛུམ་ཞིང་སྙིང་གཡོ་བ་དང་བཅས་པ་འོད་ཟེར་འབར་ཞིང་སྣང་བར་བྱེད་བཞིན་<line/>
</page>
<page index="401" id="397A">༄༅། །པ༑ རྒྱན་བྱེ་བ་ཁྲག་ཁྲིག་བརྒྱ་སྟོང་ཕྲག་གིས་ཡང་དག་པར་བརྒྱན་པའི་ལུས་བཅོམ་ལྡན་འདས་ཀྱི་སྤྱན་སྔར་འདུག་སྟེ་གསོལ་པ། བཅོམ་ལྡན་འདས།<line/>
བདག་ལ་པདྨོ་ཡངས་པའི་དཀྱིལ་འཁོར་ཆེན་པོར་ཀུན་ནས་དོན་ཡོད་པའི་རས་རིས་བལྟ་བ་དང༌། དོན་ཡོད་ཞགས་པའི་སྙིང་པོ་གང་གིས་དོན་ཡོད་པའི་རས་རིས་ཀྱི་བྱ་བས་དེ་<line/>
རྣམས་ཐམས་ཅད་ལ་སྒྱུ་མ་ལྟ་བུའི་ཏིང་ངེ་འཛིན་གྱི་མཐོང་བའི་རྣམ་འཕྲུལ་སྟོང་ཕྲག་མང་པོ་མཐོང་བ་དང༌། རྣམ་པ་སྣ་ཚོགས་གཟུགས་དང༌། ཁ་དོག་དང༌། རྟགས་མཐོང་<line/>
བ་དང༌། གཟུགས་གཅིག་གི་རྗེས་སུ་འཇུག་པར་མཚུངས་སོ། །ཞེས་མི་འཇུག་གོ། །འདི་ལྟ་སྟེ། དབང་ཕྱུག་དང༌། དབང་ཕྱུག་ཆེན་པོ་དང༌། ཚངས་པ་དང༌། ཁྱབ་འཇུག་དང༌། དབང་<line/>
ཕྱུག་ཆེན་པོ་ཕྱུག་བདག་ཆེན་པོ་དང༌། གཤིན་རྗེ་དང༌། ཆུ་ལྷ་དང༌། ལུས་ངན་དང༌། དྲང་སྲོང་གི་ཚོགས་དང༌། གཞོན་ནུ་དང༌། དེད་དཔོན་དང༌། ཚོང་བ་དང༌། རིག་སྔགས་འཆང་<line/>
དང༌། ཟླ་བ་དང༌། ཉི་མ་དང༌། རྒྱུ་སྐར་དང༌། སྐར་མའི་ཚོགས་ལུས་གཅིག་པུས་རྗེས་སུ་འཇུག་པར་འགྱུར་རོ། །བཅོམ་ལྡན་འདས། གང་གིས་མཐོང་བ་ཙམ་གྱི་མོད་ལ་དོན་ཡོད་<line/>
པའི་ཞགས་པའི་དཀྱིལ་འཁོར་ཆེན་པོ་དང༌། དམ་ཚིག་དང༌། ཕྱག་རྒྱ་དང༌། ཆོ་ག་ཞིབ་མོའི་སྒྲུབ་པ་ཆེན་པོ་དེ་རྣམས་ཐམས་ཅད་གྲུབ་པར་འགྱུར་རོ། །གྲུབ་པའི་དམ་ཚིག་<line/>
</page>
<page index="402" id="397B">ངེས་[?] སུ་ཞུགས་པར་འགྱུར་རོ། །དོན་ཡོད་པ་ཆེན་པོའི་གསང་སྔགས་དང༌། སྙིང་པོ་དང༌། གཟུངས་དང༌། དམ་ཚིག་རྗེས་སུ་སྩལ་བར་བགྱིའོ། །སེམས་ཅན་ཐམས་ཅད་ཀྱི་བདེ་བ་བསྒྲུབ་<line/>
པའི་ཆེད་དུ་བཅོམ་ལྡན་འདས་ཀྱི་སྤྱན་སྔར་མངོན་སུམ་དུ་འདུག་པར་འགྱུར་རོ། །རིག་སྔགས་འཆང་རྣམས་ཀྱི་མཆོག་གི་དངོས་གྲུབ་ཀྱི་ཆེད་དང༌། རེ་བ་ཐམས་ཅད་ཡོངས་སུ་རྫོགས་<line/>
པའི་ཆེད་དུ་ཀློག་པ་དང༌། སྒྲུབ་པར་བྱེད་པའོ། །ན་མ་སྟྲཻ་ཡ་དྷྭི་ཀཱ་ནཱཾ་ཏ་ཐཱ་ག་ཏཱ་ནཱཾ། ཨོཾ་ཨ་མོ་གྷ་པདྨ་པཱ་ཤ་ཀྲོ་དྷཱ་ཀཪྵ་ཡ་པྲ་བེ་ཤ་ཡ་མ་ཧཱ་པ་ཤུ་པ་ཏཾ་ཡ་མ་བ་རུ་ཎ་ཀུ་བེ་ར། བྲཧྨ་བེ་ཥ་<line/>
དྷ་ར། ཨ་མོ་གྷ་ཧྲྀ་ད་ཡ་པདྨ་ཀུ་ལ་ས་མ་ཡཱ་ཡ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་སྭཱ་ཧཱ། སྙིང་པོའི་གཟུངས་ཀྱི་ཕྱག་རྒྱ་འདི་འཁོར་གྱི་དཀྱིལ་འཁོར་ཆེན་པོ་འདུས་པར་གསུངས་པ་ཙམ་གྱི་མོད་<line/>
ལ་རི་དང༌། ནགས་དང༌། དགོན་པར་བཅས་པ་རྣམ་པར་འགྱུར་བ་དྲུག་ཏུ་རབ་ཏུ་གཡོས་ཏེ་མེ་ཏོག་གི་ཆར་ཆེན་པོ་མངོན་པར་བབ་བོ། །ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་<line/>
རྣམས་ཅ་ཅོའི་སྒྲ་ཆེན་པོ་རིང་དུ་སྒྲོག་པར་བྱེད་དོ། །དོན་ཡོད་ཞགས་པའི་ཆོ་ག་ཞིབ་མོའི་རྒྱལ་པོའི་སྙིང་པོ་འདི་གསུངས་པའི་དེ་མ་ཐག་ཏུ་གནོད་སྦྱིན་དང༌། སྲིན་པོ་གདུག་<line/>
པ་ཐམས་ཅད་དང༌། ལོག་འདྲེན་སྡུག་པ་ཅན་རྣམས་ཁས་བུབ་ཏུ་འགྱེལ་ཏེ་འབར་ཞིང༌། ཕྱོགས་ཀྱི་གནས་བསྐྱོད་ཅིང་ཁ་ཕྱིར་ཕྱོགས་སོ། །བགེགས་དང༌། ལོག་འདྲེན་རྣམས་<line/>
</page>
<page index="403" id="398A">༄༅། །ཕྱོགས་བཅུར་འབྲོས་པར་བྱེད་དོ། །ངུ་བཞིན་དུ་རྒྱུག་པར་བྱེད་ཅིང་དཔའ་གོང་ཞིང་ཀུན་ཏུ་འཁྱམས་སོ། །འདིར་ནི་བྱང་ཆུབ་སེམས་དཔའ་སེམས་དཔའ་ཆེན་པོ་<line/>
འཕགས་པ་སྤྱན་རས་གཟིགས་དབང་ཕྱུག་གིས་ལྷ་རྫས་ཀྱི་རྒྱན་དང༌། གོས་དང༌། རས་བཅོས་བུ་རྣམ་པ་སྣ་ཚོགས་པས་མཆོད་པར་བྱེད་ཅིང༌། ཆོས་ཀྱི་དགའ་བ་རྗེས་སུ་<line/>
སྦྱིན་པར་བྱེད་དོ། །ལྷ་རྫས་ཀྱི་མེ་ཏོག་སྣ་ཚོགས་དང༌། ལྷ་རྫས་ཀྱི་དྲིའི་མཆོད་པས་མཆོད་པ་བྱེད་པར་གྱུར་ཏོ། །དེ་ནས་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་<line/>
ཡིན་དང༌། ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་རྣམས་མེ་ཏོག་དང༌། དྲི་དང༌། ཕྲེང་བ་དང༌། བྱུག་པ་དང༌། ཕྱེ་མ་དང༌། ཆོས་གོས་དང༌། རྒྱལ་མཚན་དང༌།<line/>
བ་དན་དང༌། ལྷ་རྫས་ཀྱི་གོས་དང༌། སྤུད་པ་དང༌། རྒྱན་དང༌། ལྷབ་ལྷུབ་སྣ་ཚོགས་པ་ཐོགས་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་<line/>
གཟིགས་དབང་ཕྱུག་ག་ལ་བ་དེ་ལོགས་སུ་དོང་སྟེ་ལྷགས་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་དང༌། དེ་བཞིན་<line/>
གཤེགས་པའི་སྤྱན་སྔར་མཆོད་པ་ཆེས་ཆེ་བ་བྱེད་པར་འགྱུར་རོ། །བཅོམ་ལྡན་འདས་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་<line/>
</page>
<page index="404" id="398B">དབང་ཕྱུག་གིས་མཆོད་པ་འགུགས་པ་ནི། མཆོག་ཏུ་རྙེད་པར་དཀའོ། །དོན་ཡོད་པའི་རྒྱལ་པོའི་སྙིང་པོ་རྣམ་པར་ཐར་པའི་དཀྱིལ་འཁོར་གྱི་ཆོ་ག་ཞིབ་མོའི་རྒྱལ་པོ་འདི་དང༌། དོན་ཡོད་<line/>
པའི་རས་རིས་ཀུན་ཏུ་ལྟ་བའི་སྙིང་པོ་འདི་གསུངས་པ་འདི་ནི། དག་པའི་སེམས་དཔའ་ཆེན་པོའོ། །དེ་ནས་ཡང་བཅོམ་ལྡན་འདས་ཤཱཀྱ་ཐུབ་པས་བྱང་ཆུབ་སེམས་དཔའ་སེམས་<line/>
དཔའ་ཆེན་པོ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་བཀའ་སྩལ་ཏོ། །དག་པའི་སེམས་དཔའ་ཆོ་ག་ཤིན་ཏུ་རྒྱས་པ་ཤོད་ཅིག །བྱང་ཆུབ་སེམས་དཔའ་སེམས་དཔའ་<line/>
ཆེན་པོ་འཕགས་པ་སྤྱན་རས་གཟིགས་དབང་ཕྱུག་གི་གཟུངས་འདིའི་དོན་ཡོད་པའི་རྣམ་པར་འཕྲུལ་པ་ཤིན་ཏུ་རྒྱས་པ་བཤད་དོ། །གཟུངས་འདིའི་དོན་ཡོད་པའི་རྣམ་པར་འཕྲུལ་<line/>
པ་ནི། རིག་སྔགས་འཆང་དེས་དོན་ཡོད་པའི་རྒྱལ་པོའི་སྙིང་པོ་ཉི་མ་རེ་རེར་སྟོང་རྩ་བརྒྱད་དུ་བཟླས་པས། སྒྱུ་མ་ལྟ་བུའི་ཏིང་ངེ་འཛིན་གྱིས་གཟུགས་རྣམ་པ་སྣ་ཚོགས་པ་ཡང་དག་<line/>
པར་མཐོང་བ་དང༌། སྒྱུ་མ་ཡང་དག་པར་མཐོང་བའི་ཏིང་ངེ་འཛིན་གྱི་རྣམ་འཕྲུལ་དེ་ཐམས་ཅད་རྗེས་སུ་འཛིན་པར་འགྱུར་ཞིང༌། །ཐམས་ཅད་དུ་རྗེས་སུ་ཞུགས་པར་འགྱུར་ལ།<line/>
ཐམས་ཅད་དུ་དམ་ཚིག་རྟོགས་པར་ཁོང་དུ་ཆུད་པར་འགྱུར་ཏེ། ཐམས་ཅད་དུ་ཕྱག་རྒྱ་དང༌། དཀྱིལ་འཁོར་དང༌། གསང་སྔགས་ཀྱི་ཆོ་ག་ཞིབ་མོའི་རྗེས་སུ་རབ་ཏུ་གནས་<line/>
</page>
<page index="405" id="399A">༄༅། །པར་འགྱུར་རོ། །ཐམས་ཅད་དུ་ཏིང་ངེ་འཛིན་གྱི་རྣམ་པར་འཕྲུལ་བ་རྒྱལ་མཚན་གྱི་མཆོག་ཅེས་བྱ་བ་ལ་གནས་ཏེ། དེ་བཞིན་གཤེགས་པ་ཐམས་ཅད་ཀྱི་གསང་<line/>
བའི་རྗེས་སུ་སོན་ཅིང་རྗེས་སུ་ཞུགས་པར་འགྱུར་རོ། །དོན་ཡོད་པའི་རིག་སྔགས་ཀྱི་དངོས་གྲུབ་ཡོངས་སུ་རྫོགས་པ་ལ་རབ་ཏུ་གནས་པར་འགྱུར་རོ། །དོན་ཡོད་པའི་རྣམ་པར་<line/>
འཕྲུལ་པ་དང་ལྡན་པར་འགྱུར་རོ། །དོན་ཡོད་པའི་གཟུགས་དང༌། ཁ་དོག་དང༌། རྟགས་དང༌། དབྱིབས་དང་མཐུན་པར་འགྱུར་རོ། །དོན་ཡོད་པའི་ཡོན་ཏན་ཡོངས་སུ་བསྒྲགས་<line/>
པ་དང་ལྡན་པར་འགྱུར་རོ། །དོན་ཡོད་པའི་དགེ་བའི་རྩ་བ་དང་ལྡན་པར་འགྱུར་རོ། །དོན་ཡོད་པའི་དེ་བཞིན་གཤེགས་པ་ལུང་བསྟན་པ་ཡོངས་སུ་འཛིན་པར་འགྱུར་རོ། །དོན་<line/>
ཡོད་པའི་དེ་བཞིན་གཤེགས་པའི་བསོད་ནམས་ཀྱི་ཕུང་པོ་ཆེན་པོ་དགེ་བའི་རྩ་བ་བསྐྱེད་པར་འགྱུར་རོ། །དོན་ཡོད་པར་དེ་བཞིན་གཤེགས་པ་མངོན་སུམ་དུ་མཐོང་ཞིང་བྱིན་<line/>
གྱིས་རློབ་པ་དང་ལྡན་པར་འགྱུར་རོ། །དོན་ཡོད་པར་དེ་བཞིན་གཤེགས་པའི་རིགས་ཀྱི་རྗེས་སུ་ཞུགས་པར་འགྱུར་རོ། །དོན་ཡོད་པར་རྡོ་རྗེའི་རིགས་ལ་མཉམ་པར་རྗེས་<line/>
སུ་ཞུགས་པར་འགྱུར་རོ། །དོན་ཡོད་པར་པདྨའི་རིགས་ཀྱི་དམ་ཚིག་བྱིན་གྱིས་བརླབས་པར་འགྱུར་རོ། །དོན་ཡོད་པར་ནོར་བུའི་རིགས་ཀྱི་དམ་ཚིག་རྗེས་སུ་འཛིན་པར་<line/>
</page>
<page index="406" id="399B">འགྱུར་རོ། །དོན་ཡོད་པར་རྒྱལ་པོའི་རིགས་ཀྱི་དམ་ཚིག་རྗེས་སུ་འཛིན་པར་འགྱུར་རོ། །དོན་ཡོད་པར་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་གྱི་རྣམ་པར་འཁྲུལ་པ་བྱིན་<line/>
གྱིས་རླབས་པས་བྱིན་གྱིས་བརླབས་པར་འགྱུར་རོ། །དོན་ཡོད་པ་འཁོར་ལོས་བསྒྱུར་བའི་རིགས་དབང་དུ་གྱུར་ནས་རབ་ཏུ་གནས་པར་བྱིན་གྱིས་བརླབས་པར་འགྱུར་རོ། །དོན་ཡོད་པ་<line/>
རིག་སྔགས་ཀྱི་དབང་གིས་མངོན་པར་དབང་བསྐུར་བར་འགྱུར་རོ། །དོན་ཡོད་པར་དེ་བཞིན་གཤེགས་པ་ཐམས་ཅད་ཀྱི་མངོན་པར་དབང་བསྐུར་བས་མངོན་པར་དབང་བསྐུར་བར་འགྱུར་<line/>
རོ༑ ༑དོན་ཡོད་པར་ཕྱག་རྒྱ་ཆེན་པོ་རིམ་པར་ཕྱེ་བ་དང༌། གསང་སྔགས་ཀྱི་སྒྲུབ་ཐབས་ལ་རབ་ཏུ་གནས་པར་འགྱུར་རོ། །དོན་ཡོད་པར་དེ་བཞིན་གཤེགས་པ་ཐམས་ཅད་ཀྱི་བྱང་ཆུབ་ཀྱི་<line/>
སྙིང་པོར་ཉེ་བར་འགྲོ་བར་བྱིན་གྱིས་བརླབ་པར་འགྱུར་རོ། །དོན་ཡོད་པར་དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་འཁོར་ལོ་བསྐོར་བར་འགྱུར་རོ། །དོན་ཡོད་པར་ཆོས་ཀྱི་རྔ་བོ་<line/>
ཆེ་རྡུང་བར་འགྱུར་རོ། །དོན་ཡོད་པར་ཆོས་ཀྱི་དུང་འབུད་པར་འགྱུར་རོ། །དོན་ཡོད་པར་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་རོ། །དོན་ཡོད་པར་དེ་བཞིན་གཤེགས་པ་<line/>
ཐམས་ཅད་ཀྱི་ཆོས་ཀྱི་དབྱིངས་ཀྱི་སྙིང་པོར་འགྱུར་རོ། །དོན་ཡོད་པར་ཐོས་པ་ཟབ་མོ་ཆོས་དབྱིངས་ཀྱི་སྙིང་པོ་དང་ལྡན་པར་འགྱུར་རོ། །དོན་ཡོད་པར་དེ་བཞིན་གཤེགས་པ་ཐམས་ཅད་ཀྱི་<line/>
</page>
<page index="407" id="400A">༄༅། །འཇིག་རྟེན་ལས་འདས་པའི་ལམ་གྱི་ཡན་ལག་བརྒྱད་དང་ལྡན་པར་འགྱུར་རོ། །དོན་ཡོད་པར་འཇིག་རྟེན་པ་དང་ཐུན་མོང་པའི་ཆོས་ཆོ་ག་ཞིབ་མོའི་སྒྲུབ་པའི་དངོས་<line/>
གྲུབ་ཆེན་པོ་སོ་སོར་ཐོབ་བོ། །དོན་ཡོད་པར་འཇིག་རྟེན་པའི་ལྷའི་དཔལ་ཉམས་སུ་མྱོང་ངོ༌། །དོན་ཡོད་པར་སེམས་ཅན་ཐམས་ཅད་ཀྱི་མཆོག་ཏུ་བླ་མར་བྱེད་པ་དང༌། གུས་པར་བྱེད་<line/>
པ་དང༌། སྤྱི་བོར་འཇོག་པར་འགྱུར་རོ། །དེ་བཞིན་དུ་ཚོགས་ཆེན་པོའི་ཡོན་ཏན་དང་ལྡན་པ་དང༌། ཕན་ཡོན་ཆེན་པོ་རྗེས་སུ་སོན་པར་འགྱུར་རོ། །དོན་ཡོད་པའི་རྒྱལ་པོའི་སྙིང་པོའི་<line/>
ཆོ་ག་ཞིབ་མོ་རིམ་པར་ཕྱེ་བ་དང་བཅས་པ་ལ་ཕྱག་རྒྱ་དང༌། དཀྱིལ་འཁོར་གྱི་སྒྲུབ་པ་དང༌། ཞགས་པའི་ཆོ་ག་མཐའ་དག་རྫོགས་པ་གང་ཡིན་པ་འདི་ཉན་པར་འགྱུར་བ་དང༌། འཆང་<line/>
བར་འགྱུར་བ་དང༌། འདོན་པར་འགྱུར་བ་དང༌། ཀུན་ཆུབ་པར་འགྱུར་བ་དང༌། ཚུལ་བཞིན་དུ་ཡིད་ལ་བྱེད་པ་དང༌། བཟླས་པའི་ཆོ་ག་བྱེད་པར་འགྱུར་བ་དང༌། སངས་རྒྱས་རྗེས་སུ་<line/>
དྲན་པ་སྒོམ་པར་འགྱུར་བ་དེ་དག་སྐྱེ་བ་འདི་ཉིད་ལ་ལས་ཀྱི་སྒྲིབ་པ་ཐམས་ཅད་དང༌། སྡིག་པ་ཐམས་ཅད་ཡོངས་སུ་དག་ཅིང་གསལ་བར་འགྱུར་རོ། །ནད་ཐམས་ཅད་དང༌།<line/>
སྐྱེ་བ་དང༌། རྒ་བ་དང༌། ན་བ་དང༌། འཆི་བ་ལས་ཡོངས་སུ་གྲོལ་བར་འགྱུར་རོ། །འཁོར་བའི་རྒྱ་མཚོའི་ཆུ་བོའི་ཕ་རོལ་ཏུ་འགྲོ་བར་འགྱུར་རོ། །བཅོམ་ལྡན་འདས། འོན་ཀྱང་<line/>
</page>
<page index="408" id="400B">གང་ལ་ལ་ཞིག་སེམས་ཅན་ཆེས་མང་པོ་ལ་དབང་བྱེད་པར་འགྱུར་ཏེ། དེ་ཡང་བཅོམ་ལྡན་འདས། ཕྱིར་མི་ལྡོག་པར་རིག་པར་བགྱིའོ། །ས་བཅུ་ལ་རབ་ཏུ་གནས་པ་དང་བཅས་པར་<line/>
བརྗོད་པར་བགྱིའོ། །བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོའམ། དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་གང་ལ་ལ་ཞིག་དོན་ཡོད་པའི་རྒྱལ་<line/>
པོའི་སྙིང་པོ་འདི་ཆོ་ག་ཞིབ་མོའི་རྒྱལ་པོ་ཆེན་པོ་དང༌། ཕྱག་རྒྱ་དང༌། དཀྱིལ་འཁོར་དང༌། རས་རིས་ཡོངས་སུ་དག་ནས་དད་པ་དང༌། གུས་པ་ཡིད་ལ་བྱེད་པ་དང༌། དེ་བཞིན་གཤེགས་<line/>
པ་ཐམས་ཅད་ལ་ལྷག་པའི་བསམ་པ་རབ་ཏུ་དང་བས་འབྲི་བར་འགྱུར་རོ། །འབྲི་མཁན་དད་པ་དང༌། གུས་པ་དང༌། བྱམས་པ་ཡོངས་སུ་དག་པའི་ཡིད་ཀྱིས་ཡོ་བྱད་ཡོངས་སུ་མ་ཚང་<line/>
བ་མེད་པའི་མཆོད་པ་དང༌། བསྙེན་བཀུར་བའི་དྲི་མཁན་གྱིས་འབྲི་བའམ་འབྲིར་གཞུག་པར་འགྱུར་རོ། །སེམས་ཅན་ཐམས་ཅད་ཀྱི་སྟོབས་དང་མཐུས་བྲིས་པའི་སེམས་ཅན་དེ་ཡང་<line/>
ཕྱིར་མི་ལྡོག་པར་རིག་པར་བགྱི་སྟེ། འདི་ལ་དོགས་པ་དང་ཡིད་[?]གཉིས་བསྐྱེད་པར་མི་བགྱིའོ། །གཞན་ཡང་སེམས་ཅན་འདི་དེ་བཞིན་གཤེགས་པ་ཐམས་ཅད་ཀྱི་ཐུགས་ལས་<line/>
སྐྱེས་པའི་སྲས་སུ་རིག་པར་བགྱི། ཞལ་ལས་སྐྱེས་པ་དང༌། ཆོས་ལས་སྐྱེས་པ་དང༌། ཆོས་ཀྱི་སྤྲུལ་པ་དང༌། དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབས་པར་འགྱུར་<line/>
</page>
<page index="409" id="401A">༄༅། །ཏེ༑ སེམས་ཅན་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པར་ལུང་བསྟན་ཏོ། །དེ་ལྟར་རྫུ་འཕྲུལ་ཆེ་བའི་ཕྱིར་<line/>
ཆོ་ག་ཞིབ་མོའི་རྒྱལ་པོ་དེ་བཞིན་གཤེགས་པ་དང་མཉམ་པ་ཉིད་དུ་རིག་པར་བགྱིའོ། །དེའི་ཕྱིར་འདིའི་ཕན་ཡོན་དང༌། ཡོན་ཏན་ཆེན་པོ་ཡོངས་སུ་བསྒྲགས་སོ། །དེ་ནས་<line/>
དོན་ཡོད་པའི་དངོས་གྲུབ་བླ་ན་མེད་པའི་ཡོ་བྱད་དང་ཆོ་ག་བཤད་པར་བགྱི་སྟེ། རས་ཁྲུ་གཉིས་པའི་ཚད་དུ་བགྱི་ཞིང༌། ཀུན་ནས་གྲུ་བཞི་པ། ཤིན་ཏུ་གསལ་བ། ཤིན་ཏུ་<line/>
བཏགས་པ། ཤིན་ཏུ་གསར་པ། ལེགས་པར་བཏགས་པ་ལ་རི་མོ་མཁན་གཙང་མ་གོས་གཙང་མ་བགོས་པས། ཆང་དང༌། ཤ་དང༌། ཀུན་དོང་དང༌། སྒོག་སྐྱ་དང༌། ཀེའུ་དང་<line/>
འདྲེས་པ་དང༌། སྦགས་པ་དང༌། ཁ་ཟས་ངན་པ་ཡོངས་སུ་སྤངས་པས་ཚོན་རྣམ་པ་སྣ་ཚོགས་པ་འབར་བ། ལྷག་མ་མ་ཡིན་པ་སྣོད་གསར་པར་བཞག་པས་འབྲིར་<line/>
གཞུག་པར་བགྱི་སྟེ། འཕགས་པ་སྤྱན་རས་གཟིགས་དབང་ཕྱུག་གི་གཟུགས་བརྙན་རི་མོར་བགྱིའོ། །དོན་ཡོད་པའི་ཞགས་པ་ཞི་བའི་ཞལ་སྤྱན་གསུམ་པ་<line/>
རལ་པའི་ཅོད་པན་གྱིས་བརྒྱན་པ་ཞལ་བཅུ་གཅིག་པ་བགྱི་སྟེ། ཕྱག་སུམ་ཅུ་སོ་གཉིས་པ། རྒྱན་ཐམས་ཅད་ཀྱིས་རྣམ་པར་བརྒྱན་པ། ཕྱག་ན་མཚོན་ཆ་སྣ་ཚོགས་<line/>
</page>
<page index="410" id="401B">དང༌། ཞགས་པ་ཐོགས་པ། པདྨ་དཀར་པོའི་ལུས་དང་ཁ་དོག་ཅན། སྣ་ཚོགས་པའི་གོས་འཆང་བ། ཞལ་གཡས་པ་དབང་ཕྱུག་ཆེན་པོའི་ཞལ། གཡོན་པ་སྲེད་མེད་ཀྱི་བུའི་<line/>
གཟུགས་འཛིན་པ། དབང་ཕྱུག་ཆེན་པོའི་སྟེང་དུ་གཤིན་རྗེའི་གཟུགས། སྲེད་མེད་ཀྱི་བུའི་སྟེང་དུ་ཆུ་ལྷའི་གཟུགས། གཤིན་རྗེའི་སྟེང་དུ་ལུས་ངན་གྱི་གཟུགས་ཞལ་<line/>
ཁྲོ་གཉེར་ཅན། ཆུ་ལྷའི་སྟེང་དུ་གཞོན་ནུ་ཞལ་ཁྲོ་གཉེར་ཅན། ལུས་ངན་གྱི་སྟེང་དུ་དབང་ཕྱུག་ཆེན་པོའི་གཟུགས་དྲག་པོ་མཆེ་བ་གཙིགས་པའོ། །གཞོན་ནུའི་སྟེང་<line/>
དུ་དབང་ཕྱུག་དྲག་པོའི་གཟུགས་མཆེ་བ་གཙིགས་པའོ། །དབང་ཕྱུག་གི་སྟེང་དུ་ཉི་མའི་ཞལ། དབང་ཕྱུག་ཆེན་པོའི་སྟེང་དུ་ཟླ་བའི་ཞལ། སྟེང་གི་རལ་པ་ལ་འཕགས་<line/>
པ་འོད་དཔག་མེད་འོད་འདོམ་གང་དང་བཅས་པའི་ཕྱག་བརྐྱང་བས་དབུགས་འབྱིན་པར་བྱེད་པའོ། །ཕྱག་གཡས་པ་དང༌། སྐྲའི་བར་དུ་རླུང་ལྷ་བྱ་སྟེ། ལུས་རྫོགས་པའོ། །<line/>
གཞོགས་གཡོན་དུ་མེའི་ལྷ་སྟེ། ལུས་ཕྱེད་པའོ། །སྔར་བཤད་པའི་ཕྱག་རྒྱ་དང་མཚོན་ཆ་ལག་ན་ཐོགས་པ་བགྱིའོ། །གཡས་སུ་འཕགས་པ་ཁྲོ་བོའི་རྒྱལ་པོ་བགྱི་སྟེ།<line/>
རྒྱན་ཐམས་ཅད་ཀྱིས་རྣམ་པར་བརྒྱན་པ་ཁྲོས་པའི་གཟུགས་སོ། །གཡོན་དུ་རིག་པའི་རྒྱལ་པོ་རྒྱན་ཐམས་ཅད་ཀྱིས་རྣམ་པར་བརྒྱན་པར་བགྱིའོ། །ཁྲོ་བོའི་རྒྱལ་པོ་ནི།<line/>
</page>
<page index="411" id="402A">༄༅། །པདྨ་དང་ཞགས་པ་ཐོགས་པའོ། །རིག་པའི་རྒྱལ་པོ་ནི། ཡིད་བཞིན་གྱི་ནོར་བུ་དང༌། མེ་ཏོག་གི་ཕུར་མ་ཐོགས་པར་བགྱིའོ། །འཕགས་པ་སྤྱན་<line/>
རས་གཟིགས་དབང་ཕྱུག་ནི། ཞལ་ནས་འོད་ཟེར་འཕྲོ་བཞིན་པ་བགྱི་སྟེ། པདྨའི་གདན་དང༌། ལུས་ལ་པདྨའི་ཕྲེང་བ་འཕྱང་བའོ། །འཕགས་པ་སྤྱན་རས་གཟིགས་དབང་ཕྱུག་<line/>
གི་འོག་གི་པདྨ་ལ་དཀྱིལ་འཁོར་གྱི་ལྷ་མོ་བགྱི་སྟེ། དྲག་པོ་དྲག་ཏུ་དགོད་པ། ཕྱག་བཞི་པ། རྒྱན་ཐམས་ཅད་ཀྱིས་རྣམ་པར་བརྒྱན་པ། པདྨ་དང༌། ཞགས་པ་དང༌། དགྲ་<line/>
སྟ་དང༌། རལ་གྲི་ཐོགས་པ། པདྨའི་གདན་ལ་སྐྱིལ་ཀྲུང་ཕྱེད་པས་བཞུགས་པར་བགྱིའོ། །ཁྲོ་བོའི་རྒྱལ་པོའི་རྒྱབ་ཏུ་འཕགས་མ་སྒྲོལ་མ་བགྱི་སྟེ། ཕྱག་ན་གོས་འཛིན་<line/>
པ༑ དབུ་སྨད་པ། རྒྱན་ཐམས་ཅད་ཀྱིས་རྣམ་པར་བརྒྱན་པའོ། །རིག་པའི་རྒྱལ་པོའི་རྒྱབ་ཏུ་དཀར་ཤམ་ཆེན་མོ་བགྱི་སྟེ། རྒྱན་ཐམས་ཅད་ཀྱིས་རྣམ་པར་བརྒྱན་པ། ཕྱག་<line/>
ཐལ་མོ་སྦྱར་ཞིང་མགོ་སྨད་པའོ། །དཀྱིལ་འཁོར་གྱི་ལྷ་དེ་དག་གི་བར་དུ་གཡས་ངོས་སུ་རིག་སྔགས་འཆང་པུས་མོ་བཙུགས་པ་བགྱི་སྟེ། འཕགས་པ་སྤྱན་རས་<line/>
གཟིགས་དབང་ཕྱུག་གི་ཞལ་ལ་བལྟ་བཞིན་པ། ལག་ན་མེ་ཏོག་གི་ཕོར་པ་ཐོགས་པ་བགྱིའོ། །ངོས་བཞིར་སངས་རྒྱས་བཅོམ་ལྡན་འདས་ཀྱི་རི་མོ་བགྱི་སྟེ། སྐྱིལ་མོ་ཀྲུང་<line/>
</page>
<page index="412" id="402B">གིས་བཞུགས་པ། དཀྱིལ་འཁོར་གྱི་རྣམ་པ་སུམ་ཅུ་རྩ་བརྒྱད་རྣམ་པར་འབྱེས་པར་བགྱིའོ། །སྟེང་དུ་སོན་པར་དྲང་སྲོང་རྣམས་དང༌། ལྷའི་བུ་བགྱིའོ། །གྲ་བཞིར་རྒྱལ་པོ་ཆེན་པོ་<line/>
བཞི་བགྱི་སྟེ། གོ་ཆ་དང་ཡ་ལད་བགོས་པའོ། །ཞབས་དག་གི་འོག་ཏུ་དཔལ་ལྷ་མོ་དང༌། དབྱངས་ཅན་དང༌། འཇིགས་མ་དང༌། མཚན་མོའི་ལྷ་མོ་རྣམས་བགྱིའོ། །རས་རིས་ཡོངས་<line/>
སུ་རྫོགས་པ་ལེགས་པར་བགྱིས་ཤིང༌། ལས་བགྱིས་པ་བྲིས་ནས་དེའི་འོག་ཏུ་གསང་བའི་གནས་སུ་བཞག་སྟེ་ཕྱོགས་གཙང་མར་བ་བྱུང་གི་དཀྱིལ་འཁོར་བགྱི་སྟེ། ཀུན་ནས་གྲུ་<line/>
བཞི་བ་བགྱིའོ། །དེའི་སྟེང་དུ་དྲི་སྣ་ཚོགས་ཀྱི་བྱུག་པ་སྦྱིན་པར་བགྱི། མེ་ཏོག་སྣ་ཚོགས་ཀྱིས་གཅལ་དུ་དགྲམ་པར་བགྱི། གང་བའི་བུམ་པས་སྤྲས་པར་བགྱི། པོག་ཕོར་གྱིས་སྤྲས་<line/>
པར་བགྱིའོ། །ཙནྡན་དང༌། ཀུན་དུ་རུ་དང༌། ཨ་ག་རུ་དང༌། དུ་རུ་ཀ་དང༌། གུ་གུལ་གྱི་བདུག་པ་བསྲེག་ཅིང༌། མཆོད་ཡོན་དང༌། ཞབས་བསིལ་ཡང་གཞག་པར་བགྱིའོ། །རས་རིས་<line/>
དཀྱིལ་འཁོར་ལ་མངོན་དུ་ཕྱོགས་པར་བཞག་ནས་རིག་སྔགས་འཆང་གཙང་མས་གོས་གཙང་མ་བགོས་པ་ལེགས་པར་ཁྲུས་བྱས་པས་བགྱི་སྟེ། རས་རིས་ལ་མཆོད་པ་བགྱི་<line/>
ཞིང༌། མར་མེ་བཅུ་དྲུག་སྦར་བར་བགྱིའོ། །དེ་ནས་རས་རིས་ལ་མངོན་དུ་ཕྱོགས་ནས་སྐྱིལ་མོ་ཀྲུང་གིས་འདུག་ནས་ཕྱག་རྒྱ་བཅིང་བར་བགྱིའོ། །དོན་ཡོད་པ་ཆེན་པོའི་<line/>
</page>
<page index="413" id="403A">༄༅། །སྙིང་པོའི་གསང་སྔགས་ཀྱི་གཟུངས་ཀྱི་དམ་ཚིག་སྟོང་ཕྲག་བཅུར་བཟླའོ། །དོན་ཡོད་རྒྱལ་པོའི་སྙིང་པོ་དང༌། ཁྲོ་བོའི་རྒྱལ་པོའི་དུས་གསུམ་དུ་ལན་<line/>
ཉི་ཤུ་རྩ་གཅིག་བཟླས་པར་བགྱིའོ། །སྟོང་ཕྲག་བཅུ་རྫོགས་པ་དང༌། རིག་སྔགས་འཆང་གིས་མགོ་ལ་འབར་བར་བགྱིད་ཅིང༌། རས་རིས་དེ་ལ་ཡང་འོད་སྣ་ཚོགས་པ་རྣམས་<line/>
འབར་བར་བགྱིད་དེ། ཐོ་རངས་སྐྱ་རེངས་སེར་པོའི་ཐུན་མཚམས་ཀྱི་དུས་ཚོད་ལ་ཇི་ལྟ་བ་བཞིན་དུ་རས་རིས་མངོན་པར་འབྲི་ན། འཕགས་པ་སྤྱན་རས་གཟིགས་དབང་ཕྱུག་<line/>
ལྷའི་ལུས་ཀྱིས་མདུན་དུ་འདུག་སྟེ་རིག་སྔགས་འཆང་ལ་དབུགས་འབྱིན་པར་བགྱིད་ཅིང༌། དེ་བཞིན་དུ་སྨྲ་བར་བགྱིད་དེ། རིག་སྔགས་འཆང༌། སྨོས་ཤིག །མཆོག་སྦྱིན་པར་<line/>
བྱ༑ ཡིད་ལ་ཇི་ལྟར་འདོད་པ་དེ་དག་ཐམས་ཅད་སྦྱིན་པར་བྱའོ། །རིག་སྔགས་འཆང་གིས་མཆོག་གཉིས་བསླང་བར་བྱ་སྟེ། འཇིག་རྟེན་པའི་མཆོག་གི་དངོས་གྲུབ་དང༌། འཇིག་<line/>
རྟེན་ལས་འདས་པའི་མཆོག་སངས་རྒྱས་ཉིད་དོ། །གལ་ཏེ་འཇིག་རྟེན་པའི་མཆོག་སློང་བར་བྱེད་ན། དེ་ཐམས་ཅད་སྦྱིན་པར་བགྱིད་དེ། དོན་ཡོད་ཞགས་པའི་རྣམ་པར་ཐར་པའི་<line/>
དཀྱིལ་འཁོར་ཆོ་ག་ཞིབ་མོའི་རྒྱལ་པོ་ཆེན་པོ་མཆོག་གི་སྒྲུབ་པའི་དངོས་གྲུབ་ཏུ་འགྱུར་རོ། །འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔར་གྲུབ་པའི་དངོས་གྲུབ་ཇི་<line/>
</page>
<page index="414" id="403B">ལྟ་བ་དེ་བཞིན་དུ་རིག་སྔགས་འཆང་ལ་མཆོག་གི་དངོས་གྲུབ་འགྲུབ་པར་བགྱིད་དོ། །ཞེས་བྱ་བའི་དངོས་གྲུབ་ཆེན་པོར་འགྱུར་རོ། །དངོས་གྲུབ་ཡངས་པར་ཡང་འགྱུར་རོ། །འཇིག་<line/>
རྟེན་པའི་བྱ་བ་ཐམས་ཅད་ཀྱི་མཆོག་སྒྲུབ་པའི་དངོས་གྲུབ་ཏུ་འགྱུར་རོ། །གཞན་པའི་མཆོག་ཐམས་ཅད་མངོན་པར་བསླངས་ན་སྩོལ་བར་བགྱིད་དེ། འདི་ལྟ་སྟེ། སྔགས་ཀྱི་དངོས་<line/>
གྲུབ་དང༌། མིག་འཕྲུལ་དང༌། འོད་ཟེར་གྱི་དྲ་བ་དང༌། ལྷའི་གཟུགས་མཐོང་བ་དང༌། མི་སྣང་བ་དང༌། ནམ་མཁའ་ལ་འགྲོ་བ་དང༌། ཁུང་བུར་འཇུག་པ་དང༌། ནགས་སུ་འཇུག་<line/>
པ་དང༌། ཀླུའི་གནས་སུ་འཇུག་པ་དང༌། མིའམ་ཅིའི་གནས་སུ་འཇུག་པ་དང༌། ཆུ་ལ་འཇུག་པ་དང༌། ནམ་མཁར་འཇུག་པ་དང༌། ས་འོག་ཏུ་འཇུག་པ་དང༌། ནོར་སྒྱུར་བ་སྨྲ་བ་དང༌།<line/>
ཞིང་དུ་སྨྲ་བ་དང༌། ནོར་བུ་སྨྲ་བ་དང༌། གཡུལ་ངོར་འཇུག་པ་དང༌། འགུགས་པ་དང༌། ཆར་འབེབས་པ་དང༌། ཡང་དག་པར་འཛིན་པ་དང༌། དབང་དུ་བྱེད་པ་དང༌། གནོད་སྦྱིན་ཕྱིར་འབྱིན་<line/>
པ་དང༌། རྣམ་པར་གཡོ་བ་མེད་པར་བྱེད་པ་དང༌། ཆུ་ཀླུང་ཆེན་པོ་སྒྲོལ་བ་དང༌། རྒྱུ་སྐར་སྨྲ་བ་དང༌། སྔགས་སྨྲ་བ་དང༌། རྫས་དང༌། སྨན་གཡོ་བར་བྱེད་པ་དང༌། བཅུད་ཀྱིས་ལེན་སྒྲུབ་པ་<line/>
དང༌། འཕོ་བར་བྱེད་པ་དང༌། འབྱིན་པར་བྱེད་པ་དང༌། ལོ་ཐོག་སྒྲུབ་པ་དང༌། གོས་འདོར་བར་བྱེད་པ་དང༌། རྒྱལ་པོ་དབང་དུ་བྱེད་པ་དང༌། འཇིག་རྟེན་པའི་སྒྲུབ་པའི་དངོས་གྲུབ་དེ་ཐམས་<line/>
</page>
<page index="415" id="404A">༄༅། །ཅད་འགྲུབ་པར་བགྱིད་དོ། །དེ་ནས་འཇིག་རྟེན་པ་གཞན་དོན་དུ་གཉེར་ཅིང་འདོད་ན། ཕྱག་གཡས་པ་སྤྱི་བོའི་གཙུག་ཏུ་འཇོག་པར་བྱེད་དེ། བཞག་པ་ཙམ་ཀྱི་<line/>
མོད་ལ་ལུས་མེད་པ་དྲི་མ་དང་བྲལ་བ་ཡོངས་སུ་དག་པ་ཞེས་བྱ་བའི་ཡོངས་སུ་དག་པའི་ལུས་སོ་སོར་ཐོབ་སྟེ་སྦྲུལ་གྱི་ཤུན་པ་བཞིན་དུ་ལུས་འདོར་བར་བགྱིད་དོ། །བསམ་པ་ཉིད་ཀྱི་<line/>
མོད་ལ་དེ་མ་ཐག་ཁོ་ནར་བདེ་བ་ཅན་གྱི་འཇིག་རྟེན་གྱི་ཁམས་སུ་འགྲོ་བར་བགྱིད་དོ། །སྐྱེ་བ་བྱེ་བ་བརྒྱ་སྟོང་ཕྲག་གི་ཚེ་རབས་དྲན་པར་འགྱུར་ཏེ། དེ་མ་ཐག་ཁོ་ནར་དེ་བཞིན་གཤེགས་<line/>
པ་ཚེ་དཔག་ཏུ་མེད་པས་ལུང་བསྟན་པ་ཐོབ་པའི་མོད་ཉིད་ལ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་རོ། །འདི་ཉིད་ནི། སྐྱེ་བར་སྐྱེས་པའི་ཐ་མའོ་<line/>
ཞེས་སོ༑ ༑སྒྲིབ་པ་ཐམས་ཅད་དང་བྲལ་བ་དོན་ཡོད་པ་རྣམ་པར་འཕྲུལ་པ་ཞེས་བྱ་བའི་ཏིང་ངེ་འཛིན་སོ་སོར་ཐོབ་ཅིང༌། ཏིང་ངེ་འཛིན་གཞན་བྱེ་བ་ཁྲག་ཁྲིག་བརྒྱ་སྟོང་ཕྲག་ཐོབ་བོ། །<line/>
ཕྱོགས་བཅུ་ཀུན་གྱི་དེ་བཞིན་གཤེགས་པ་ཐམས་ཅད་ཀྱིས་དགོངས་པར་འགྱུར་ཞིང་ལེགས་སོ་ཞེས་བྱ་བ་རྗེས་སུ་སྩོལ་བར་མཛད་དོ། །བྱང་ཆུབ་སེམས་དཔའ་ཐམས་ཅད་ཀྱིས་<line/>
དགོངས་པར་འགྱུར་རོ། །ལྷ་ཐམས་ཅད་ཀྱིས་ཀྱང་འདི་ལ་ཀུན་ཏུ་སྲུང་བར་འགྱུར་རོ། །འཇིག་རྟེན་པ་དང༌། འཇིག་རྟེན་ལས་འདས་པའི་དངོས་གྲུབ་ཀྱི་མཆོག་གཉིས་པོ་འདི་ནི། མཐོང་<line/>
</page>
<page index="416" id="404B">བའི་ཆོས་ཉིད་ལ་རྗེས་སུ་སྩོལ་བར་འགྱུར་རོ། །བྱ་བ་གཞན་མང་ཞིང་ཆེས་མང་བ་ཐམས་ཅད་སྒྲུབ་པར་བགྱིད་དོ། །གདོན་གྲོལ་བར་བྱེད་པ་དང༌། འབེབས་པ་བྱེད་པ་དང༌། མདོ་སྡེ་ལ་རྟོག་<line/>
དང༌། ཚེ་ལ་རྟོག་པ་དང༌། ནད་རབ་ཏུ་ཞི་བར་བྱེད་པ་དང༌། འབྲས་དང༌། ཕོལ་མིག་དང༌། ལྷོག་པ་དང༌། མཚན་བར་རྡོལ་བ་དང༌། རྐང་ཤུ་དང༌། ཤ་བཀྲ་དང༌། མཛེ་དང༌། འབྲུམ་བུ་ཕྲ་<line/>
མོ་དང༌། གཡན་པ་དང༌། མེ་དཔལ་དང༌། ལྟོ་བ་ན་བ་དང༌། མིག་ན་བ་དང༌། མགོ་བོ་ན་བ་དང༌། གཞོགས་ཕྱེད་ན་བ་དང༌། མ་རོ་རྩ་ཀ་དང༌། ཕོ་བའི་ནད་དང༌། སོ་ན་བ་དང༌། མགུལ་པ་ན་བ་<line/>
དང༌། ལྕེ་དང༌། རྐན་ན་བ་དང༌། ཁ་ན་བ་དང༌། སྣ་ན་བ་དང༌། རྣ་བ་ན་བ་དང༌། སྙིང་ན་བ་དང༌། ལྟོ་བ་ན་བ་དང༌། རྩིབས་ལོགས་ན་བ་དང༌། ལག་པ་ན་བ་དང༌། རྐང་པ་ན་བ་དང༌། རྗེ་ངར་ན་བ་<line/>
དང༌། སེན་མོ་ན་བ་དང༌། རིམས་ཉིན་གཅིག་པ་དང༌། ཉིན་གཉིས་པ་དང༌། ཉིན་གསུམ་པ་དང༌། ཉིན་བཞི་པ་དང༌། རྟག་པའི་རིམས་དང༌། མཚན་མོ་པ་དང༌། ཉིན་མོ་པ་དང༌། འདུས་པ་སྟེ།<line/>
འདི་དག་ཐམས་ཅད་གསང་སྔགས་འདི་བཟླས་པ་ཙམ་གྱིས་རྣམ་པར་ཉམས་པར་བགྱིད་དོ། །སྡིག་པ་དེ་རྣམས་རྣམ་པར་ཉམས་པར་བགྱིད་དོ། །གདུག་པ་ཐམས་ཅད་དང༌། ཕྱིར་རྒོལ་<line/>
བ་དང༌། དགྲ་ཐམས་ཅད་རྣམ་པར་ཉམས་པར་བགྱིད་དོ། །དེ་ལྟར་གཟུངས་ཀྱི་སྙིང་པོ་འདི་ནི། སྟོབས་ཆེན་པོ་དང་ལྡན་པས་ཏེ། འཇིག་རྟེན་པའི་དངོས་གྲུབ་ཀྱི་མཆོག་འདི་དག་འགྲུབ་<line/>
</page>
<page index="417" id="405A">༄༅། །བར་འགྱུར་རོ། །དེ་ནས་ལས་བྱེད་པར་འདོད་ན། དེའི་འོག་ཏུ་རིག་སྔགས་འཆང་གཙང་མ། གོས་གཙང་མ་བགོས་པ་ལེགས་པར་ཁྲུས་བྱས་པས་བགྱི་<line/>
སྟེ༑ དེ་ནས་དོན་ཡོད་པ་ཆེན་པོའི་སྙིང་པོའི་གསང་སྔགས་ཀྱི་གཟུངས་འདི་སྒྲུབ་ཅིང་བཟླས་པས་དེ་དག་འགྲུབ་པར་འགྱུར་རོ། །སྟོང་ཕྲག་བཅོ་བརྒྱད་དུ་བཟླས་པས་སྡིག་པ་ཐམས་<line/>
ཅད་ཞི་ཞིང་འཇིག་རྟེན་པའི་རིག་སྔགས་ཆེན་པོ་གྲུབ་པར་འགྱུར་རོ། །ཐམས་ཅད་ལ་ལུས་ཐམས་ཅད་དུ་སྒྲུབ་པར་བྱེད་དོ། །དེ་ནས་འཇིག་རྟེན་ལས་འདས་པའི་བཟླས་པའི་ཆོ་ག་<line/>
སྒྲུབ་པར་འདོད་པའི་རིག་སྔགས་འཆང་དེས་ཉི་མ་རེ་རེ་ཞིང་གཙང་མ་ལེགས་པར་ཁྲུས་བགྱིས་ཤིང་གོས་གཙང་མ་བསྒོས་པས་བགྱིས་ཏེ། ཉ་ལ་ཚེས་གཅིག་ནས་བརྩམས་ཏེ་ཉི་མ་རེ་<line/>
རེ་ཞིང་སྟོང་ཕྲག་བཅུར་བཟླས་པ་དབུལ་བར་བྱའོ། །བཅུ་གཅིག་པའི་ཕྱོགས་ལ་ཆོས་གསུམ་གྱི་ཉིན་མཚན་ནས་བགྱི་སྟེ། ཉི་མ་རེ་རེ་ཞིང་སྟོང་ཕྲག་ཕྱེད་དང་གཉིས་བཟླས་པ་དབུལ་<line/>
བར་བགྱིའོ། །འཕགས་པ་སྤྱན་རས་གཟིགས་དབང་ཕྱུག་ལ་མཆོད་པར་བགྱི། བཅོ་ལྔའི་ཉ་ལ་དཀར་གསུམ་གྱི་གཏོར་མ་དབུལ་བར་བགྱི། མཆོད་ཡོན་དང༌། ཞབས་བསིལ་<line/>
དབུལ་བར་བགྱི། དེ་ནས་ཟས་དཀར་གསུམ་བཟའ་བར་བགྱི་ཞིང༌། བཅོ་ལྔ་ཉའི་མཚན་མོ་སྟོང་རྩ་བརྒྱད་བཟླས་པ་དབུལ་བར་བགྱིའོ། །ཐུན་ཐ་མ་ལ་འཕགས་པ་སྤྱན་རས་གཟིགས་<line/>
</page>
<page index="418" id="405B">དབང་ཕྱུག་འོངས་ཏེ། རིག་སྔགས་འཆང་ལེགས་སོ་ཞེས་སྨྲ་བར་བགྱིད་ཅིང༌། ཁྱོད་ཀྱིས་དོན་ཡོད་རྒྱལ་པོའི་སྙིང་པོ་མཐའ་དག་ཡོངས་སུ་རྫོགས་པའི་ཆོ་ག་ཞིབ་མོ་དང༌། རྣམ་པར་ཐར་པའི་<line/>
དཀྱིལ་འཁོར་གྲུབ་པོ། །ཕྱག་གཡས་པ་བརྐྱང་ནས་པདྨ་སྩོལ་བར་བགྱིད་དོ། རིག་སྔགས་འཆང་གིས་བླང་བར་བགྱིའོ། །བླངས་པ་ཙམ་གྱི་མོད་ལ་ནམ་མཁའ་ལ་རྫུ་འཕྲུལ་གྱིས་འགྲོ་ཞིང༌།<line/>
གང་དུ་འདོད་པའི་སངས་རྒྱས་ཀྱི་ཞིང་དེར་འགྲོའོ། །དེ་བཞིན་གཤེགས་པ་ཐམས་ཅད་ཀྱིས་ཡང་དག་པར་དབུགས་འབྱིན་པར་བགྱིད་དོ། །དེ་ནས་སྦྱིན་སྲེག་གི་ཆོ་ག་བགྱིད་པར་འདོད་པས་<line/>
པདྨའི་སྙིང་པོ་བཟའ་བར་བགྱི། དཀྱིལ་འཁོར་གྱི་ཚད་ལ་པདྨའི་རྩ་བ་དང༌། སྡོང་བུ་དང༌། ལོ་མ་མར་དང་བསྲེས་པའི་སྦྱིན་སྲེག་བགྱིའོ། །དྲི་ཞིམ་པོའི་ཤིང་ལ་མེ་སྦར་ལ་སྟོང་ཕྲག་བརྒྱད་དུ་<line/>
སྦྱིན་སྲེག་བགྱིའོ། །སྟོང་ཕྲག་བརྒྱད་རྫོགས་པ་དང༌། དཔལ་ལྷ་མོ་ཆེན་མོ་དངོས་སུ་འོངས་ཏེ། དེ་ལ་དྲི་ཞིམ་པོའི་མཆོད་ཡོན་ཕུལ་བས་རིག་སྔགས་འཚང་བགྱི་བ་ཅི་ཡོད་ཅེས་སྨྲ་བར་བགྱིད་དོ།།<line/>
དེས་བཅོམ་ལྡན་འདས་མ་བདག་ལ་ནོར་མི་ཟད་པ་རྙེད་པ་དང༌། གཏེར་རྙེད་པ་རབ་ཏུ་སྩོལ་ཅིག་ཅེས་བརྗོད་པར་བྱའོ། །དེ་ནས་ཁྱོད་ཀྱི་དེ་བཞིན་བྱའོ། །ཞེས་དབུགས་འབྱིན་པར་བྱེད་ཅིང་མི་སྣང་<line/>
བར་འགྱུར་རོ། །རིག་སྔགས་འཆང་གང་དང་གང་དུ་འགྲོ་བ་དེ་སྡང་དེར་གཏོར་ཆེན་པོ་མཐོང་སྟེ། ནམ་ཡང་ཟད་པར་ཉེ་བར་མི་འགྲོའོ། །སྦྱིན་པར་བགྱི། ལོངས་སྤྱད་པར་བགྱི། དཀོན་<line/>
</page>
<page index="419" id="406A">༄༅། །མཆོག་གསུམ་ལ་མཆོད་པར་བགྱི། འཕགས་པ་སྤྱན་རས་གཟིགས་དབང་ཕྱུག་ལ་མཆོད་པར་བགྱི། དཔལ་ལྷ་མོ་ཆེན་མོ་ལ་ཉི་མ་རེ་རེ་ཞིང་སོ་སོའི་ཆི་ཤས་<line/>
དབུལ་བར་བགྱིའོ། །ཨུཏྤ་ལ་སྔོན་མོ་དང༌། ཙནྡན་གྱི་ཕྱེ་མ་དང༌། མར་གསར་བསྲེས་པས་ཨརྒའི་ཤིང་ལ་མེ་སྦར་ཏེ་འཕགས་པ་སྤྱན་རས་གཟིགས་དབང་ཕྱུག་གི་རས་རིས་ཀྱི་མདུན་<line/>
དུ་ཟླ་ཕྱེད་ཅིག་ཏུ་སྦྱིན་སྲེག་བགྱི་སྟེ། དཔག་ཏུ་མེད་པ་དབུལ་བར་བགྱིས་ན། རྫོགས་པ་ན་ལས་ཐམས་ཅད་ལ་ལོངས་སྤྱོད་པ་ཐོབ་བོ། །རས་རིས་ཀྱི་མདུན་དུ། ཤིང་ཀུན་དང༌། ཏིལ་<line/>
མར་དང༌། ཡུངས་ཀར་བསྲེས་ལ་པདྨའི་འདབ་མ་དང༌། ཐང་ཤིང་གི་ཡམ་ཤིང་གིས་ཞག་བདུན་དུ་ཐུན་གསུམ་དུ་སྦྱིན་སྲེག་བརྒྱད་བརྒྱ་བྱས་ན། གྲོང་བརྒྱ་ཐོབ་བོ། །ཤིང་མྱ་ངན་<line/>
མེད་པའི་ཡམ་ཤིང་མར་ལ་བཏགས་པས་ཟླ་ཕྱེད་ཅིག་ཏུ་ཐུན་གསུམ་དུ་སྦྱིན་སྲེག་བརྒྱད་བརྒྱ་བྱས་ན། རྒྱལ་པོ་ཉིད་ཐོབ་པོ། །མཚན་མོ་བདུན་དུ་ཐུན་གསུམ་དུ་ཡམ་ཤིང་གིས་<line/>
སྦྱིན་སྲེག་བརྒྱད་བརྒྱ་བྱས་ན། གནས་ངེས་པར་སྟན་པའི་ཆོ་ག་སྨྲ་བར་བྱེད་དོ། །འཕགས་པ་སྤྱན་རས་གཟིགས་དབང་ཕྱུག་གི་གཟུགས་བརྙན་ལ་མཚན་མོ་བཅུ་གཉིས་སུ་མ་<line/>
ལ་ཀིའི་མེ་ཏོག་སྟོང་ཕྲག་བརྒྱད་ཀྱིས་མཆོད་པར་བྱ་སྟེ། སངས་རྒྱས་བཅོམ་ལྡན་འདས་ཐམས་ཅད་ལ་མངོན་པར་དད་པ་དང༌། ལྷ་དང༌། ཀླུ་རྣམས་མངོན་པར་དང་བར་འགྱུར་རོ། །<line/>
</page>
<page index="420" id="406B">མཆོག་ཐམས་ཅད་དང༌། བྱ་བ་ཐམས་ཅད་སྒྲུབ་པར་བྱེད་དོ། །ནོར་བུ་བཟང་པོ་སྤྱན་དྲང་བར་འདོད་པས་སྙིང་གར་མིང་མེད་ཀྱི་སོར་མོ་བཞག་ནས་ཐུན་གསུམ་དུ་བརྒྱད་བརྒྱ་བཟླ་བར་བྱ་<line/>
སྟེ༑ མཚན་མོ་བཅུ་གཉིས་སུ་ལས་རྫོགས་པ་དང༌། ནོར་བུ་བཟང་པོ་མཐོང་བ་སྩོལ་བར་བྱེད་དོ། །སྙིང་གར་ཡོངས་སུ་བྱུགས་པ་ཙམ་གྱིས་ཉི་མ་རེ་རེ་ལ་དོང་ཙེ་བརྒྱ་སྩོལ་བར་བགྱིད་དེ།<line/>
དེ་ཡང་ལྷག་མ་མེད་པར་ཟད་པར་བགྱི་སྟེ། ཡང་དང་ཡང་དུ་སྩོལ་བར་བགྱིད་དོ། །གང་ཡིན་པ་དེ་དང་དེ་མ་བགྱིས་ན། ཕྱིས་སྩོལ་བར་མི་བགྱིད་དོ། །འཕགས་པ་སྤྱན་རས་གཟིགས་དབང་<line/>
ཕྱུག་ལ་མངོན་དུ་ཕྱོགས་པར་འདུག་ནས་སམ། ཡང་ན་རིང་བསྲེལ་ཅན་གྱི་མཆོད་རྟེན་ནམ། རས་རིས་ལ་མངོན་དུ་ཕྱོགས་པར་གཞག་པར་བགྱིའོ། །སེང་ལྡེང་གི་ཡམ་ཤིང་ཞོ་དང༌།<line/>
སྦྲང་རྩི་དང༌། མར་ལ་བཏགས་པས་ཐུན་གསུམ་དུ་བརྒྱད་བརྒྱ་སྦྱིན་སྲེག་བགྱི་སྟེ། ཉི་མ་བདུན་ཡོངས་སུ་རྫོགས་པ་ན་ཟོང་སྟོང་ཕྲག་བཅུ་ཐོབ་བོ། །དེ་ལྟ་བུ་ལ་སོགས་པའི་རྒྱས་པའི་<line/>
ལས་རྣམས་ཐམས་ཅད་དུ་སྦྱར་བར་བགྱིའོ། །དེ་ནས་མིག་སྨན་སྒྲུབ་པར་འདོད་པའི་རིག་སྔགས་འཆང་དེས་གཙང་མས་བསྒྲུབ་པར་བགྱི་སྟེ། ཁྲུས་བགྱིའོ། །ལྡོང་རོས་ཟངས་ཀྱི་སྣོད་<line/>
དུ་གཞག་པར་བགྱི་སྟེ། རས་རིས་ལ་མངོན་དུ་ཕྱོགས་ནས་སྐྱིལ་མོ་ཀྲུང་གིས་འདུག་སྟེ་ཚེས་བརྒྱད་དམ་བཅོ་ལྔ་ལ་ཉིན་མཚན་དུ་སྨྱུང་བར་གནས་བས། ཨ་ཤྭཏྠའི་འདབ་མ་བཞིས་དག་བ་<line/>
</page>
<page index="421" id="407A">༄༅། །པར་བགྱི་སྟེ། ཇི་སྲིད་དུ་དངོས་གྲུབ་རྣམ་པ་གསུམ་དྲོ་བར་བགྱིད་པ་དང༌། དུ་བ་འཐུལ་བར་བགྱིད་པ་དང༌། འབར་བར་བགྱིད་པ་དེ་སྲིད་དུ་བཟླས་པ་<line/>
བགྱིའོ༑ ༑དྲོ་བར་གྱུར་བ་འདིས་མིག་ལ་བྱུགས་པས་གང་མཐོང་བ་དེ་དབང་དུ་འགྱུར་རོ། །གང་བླངས་པ་དེ་སྙེད་དོ། །འཇིག་རྟེན་ཐམས་ཅད་ཀྱི་མཆོད་པའི་འོས་ཆེན་པོར་འགྱུར་རོ། །<line/>
རྒྱལ་པོ་དང༌། རྒྱལ་པོའི་བློན་པོ་དང༌། བཙུན་མོའི་འཁོར་དང་བཅས་པ་ཐམས་ཅད་ཀྱིས་མཆོད་པ་བྱ་བའི་འོས་སུ་འགྱུར་ཏེ། སྤྱི་བོར་འཇོག་པར་འགྱུར་རོ། །དུ་བ་འཐུལ་བ་འདིས་<line/>
མིག་ལ་བྱུགས་པས། སོར་མོ་བཅུའི་ཚད་ཀྱི་ས་གཞི་ལ་རྐང་བས་རེག་པས་དཔག་ཚད་སྟོང་ཕྲག་ཏུ་སོང་ནས་སླར་ཡང་འོང་བར་བྱེད་དོ། །དཔག་ཚད་སྟོང་ཕྲག་ཏུ་ཉན་པར་བྱེད་<line/>
དོ༑ ༑དཔག་ཚད་སྟོང་ཕྲག་ཏུ་བལྟ་བར་བྱེད་དོ། །ལོ་སྟོང་ཕྲག་བཅུ་གསུམ་དུ་འཚོ་བར་བྱེད་དོ། །སུ་གང་གིས་ཀྱང་བཀའ་བསྒོ་བར་བྱེད་པར་མི་འགྱུར་རོ། །རྟག་ཏུ་བདེ་བ་དང་བཅས་པ་<line/>
ཡང་དག་པར་ཐོབ་པ་དང༌། རྟག་ཏུ་བླ་མའི་གནས་སུ་བྱ་བར་འགྱུར་རོ། །དེ་བཞིན་གཤེགས་པ་ཐམས་ཅད་ལྷག་པར་མཐོང་བར་འགྱུར་རོ། །འབར་བས་ནི། བདག་ཉིད་གཉིས་ཏེ། འཕུར་<line/>
བར་བྱེད་པ་དང༌། ལོ་སྟོང་ཕྲག་བཅུར་འཚོ་བར་བྱེད་དོ། །དེ་ནས་ལྡོང་རོས་ཀྱི་སྒྲུབ་པ་གཞན་ནི། འཇིག་རྟེན་དང༌། འཇིག་རྟེན་ལས་འདས་པའི་སྒྲུབ་པར་བྱེད་པའོ། །དེ་ནས་ཀཱ་ར་བཱི་ར་<line/>
</page>
<page index="422" id="407B">དང༌། ལྡོང་རོས་དཔའ་བོའི་རིན་གྱིས་བླངས་ནས་སྦྱོང་དུ་གཞུག་པར་བགྱི་ཞིང༌། བ་བྱུང་ལྔས་ཡང་དག་པར་སྦྱངས་ནས་རྫོགས་པ་ལ་ཞག་གསུམ་དུ་སྨྱུང་བར་གནས་བས་བཅོམ་ལྡན་འདས་<line/>
དང༌། འཕགས་པ་སྤྱན་རས་གཟིགས་དབང་ཕྱུག་ལ་མཆོད་པ་རྒྱ་ཆེན་པོ་བྱས་ནས་པདྨའི་འདབ་མ་བཞི་རྣམས་ཀྱིས་ལྡོང་རོས་ལ་རབ་ཏུ་བཀོད་ནས་གསུམ་གྱིས་ཀུན་ཏུ་གཡོགས་ཏེ་ཇི་སྲིད་<line/>
དུ་དངོས་གྲུབ་རྣམ་པ་གསུམ་དྲོ་བར་བྱེད་པ་དང༌། དུ་བ་འཐུལ་བར་བྱེད་པ་དང༌། འབར་བར་བྱེད་པ་དེ་སྲིད་དུ་བཟླ་བར་བྱའོ། །དྲོ་བར་བྱེད་བཞིན་པས་ནི། ཐིག་ལེ་བྱས་ནས་ཇི་སྲིད་དུ་སེམས་<line/>
ཅན་མཐོང་བ་དང༌། གང་གིས་བལྟ་བ་དེ་ཐམས་ཅད་དབང་དུ་འགྱུར་རོ། །དུད་འགྲོའི་སྐྱེ་གནས་སུ་སོང་བ་ཚེ་མེད་པ་ཡང་ཚེ་ཉིས་འགྱུར་དུ་འཕེལ་བར་འགྱུར་རོ། །དུ་བ་འཐུལ་བ་ཞིན་པས་<line/>
ནི༑ ཐིག་ལེ་བྱས་པས་རིགས་བཞིའི་འཇིག་རྟེན་ཐམས་ཅད་དེའི་དབང་དུ་འགྱུར་རོ། །སྐྱེས་བུ་ཙམ་གྱི་ས་གཞི་ལ་རྐང་པས་རེག་པས་དཔག་ཚད་སྟོང་ཕྲག་གསུམ་མཐོང་ངོ༌། །དཔག་<line/>
ཚད་སྟོང་ཕྲག་གསུམ་ནས་ཉན་པར་བྱེད་དོ། །ལོ་སྟོང་ཕྲག་བཅུ་གཉིས་སུ་འཚོ་བར་འགྱུར་རོ། །འབར་བར་བྱེད་པས་ནི། ཐིག་ལེ་བྱས་པས་ནམ་མཁའ་ལ་འགྲོ་བར་འགྱུར་རོ། །ལན་<line/>
གྲངས་ཉི་ཤུར་འཕུར་བར་བྱེད་དོ། །ལྡོང་རོས་ཀྱི་དངོས་གྲུབ་ཐམས་ཅད་ཀྱི་རྒྱལ་པོར་འགྱུར་རོ། །དཔག་ཚད་སྟོང་ཕྲག་གསུམ་དུ་འཕུར་བར་བྱེད་དོ། །ལོ་སྟོང་ཕྲག་བརྒྱད་ཅུར་འཚོ་བར་བྱེད་དོ། །<line/>
</page>
<page index="423" id="408A">༄༅། །གི་ཝང་སྒྲུབ་པར་འདོད་པས་བ་སེར་སྐྱའི་མར་གྱིས་གི་ཝང་ཡང་དག་པར་སྤྱངས་ཏེ་དཀར་པོའི་བཅོ་ལྔའམ་བརྒྱད་ལ་མཚན་མོ་གསུམ་དུ་སྨྱུང་བར་<line/>
གནས་པས། བཅོམ་ལྡན་འདས་དང༌། སྤྱན་རས་གཟིགས་དབང་ཕྱུག་ལ་མཆོད་པ་རྒྱ་ཆེན་པོ་བྱས་ནས་རབ་ཏུ་བཀོད་དེ་ལག་པ་གཡས་བས་མནན་ནས་ཇི་སྲིད་དུ་དངོས་གྲུབ་<line/>
རྣམ་པ་གསུམ་དུ་གྱུར་པ་དེ་སྲིད་དུ་བཟླ་བར་བྱའོ། །དྲོ་བར་བྱེད་བཞིན་པས་ནི། ཐིག་ལེ་བྱས་པས་གནོད་སྦྱིན་དང༌། སྲིན་པོ་དང༌། ཡི་དྭགས་དང༌། ཤ་ཟ་དང༌། འབྱུང་པོ་རྣམས་<line/>
ཀྱིས་དེ་ལ་རི་མོར་བྱེད་དོ། །གང་སློངས་པ་དེ་སྟེར་རོ། །ཉི་མ་དེ་ནས་བརྩམས་ཏེ་ཚེ་ལོ་སྟོང་ཕྲག་ལྔར་འགྱུར་རོ། །དུ་བ་འཐུལ་བཞིན་པས་ནི། ཐིག་ལེ་བྱས་ན་མི་སྣང་བ་ཐམས་ཅད་<line/>
ཀྱི་རྒྱལ་པོར་འགྱུར་རོ། །རླུང་གི་ཕུང་པོ་རབ་ཏུ་ཞི་བས་བཞོན་པར་བྱེད་དོ། །དཔག་ཚད་སྟོང་ཕྲག་ཉི་ཤུར་སོང་ནས་སླར་ཡང་འོང་བར་བྱེད་དོ། །ཚེ་ལོ་སྟོང་ཕྲག་དྲུག་ཅུར་འགྱུར་རོ། །<line/>
དཔག་ཚད་སྟོང་ཕྲག་དྲུག་ཅུ་རྣམས་མཐོང་བར་བྱེད་དོ། །འབར་བར་བྱེད་པས་ཐིག་ལེ་བྱས་ནས་ནམ་མཁའ་ལ་འགྲོ་བར་འགྱུར་རོ། །བདག་ཉིད་ལན་བརྒྱར་འཕུར་བར་བྱེད་དོ། །<line/>
གི་ཝང་གྲུབ་པ་ཐམས་ཅད་ཀྱི་རྒྱལ་པོར་འགྱུར་ཏེ། ལོ་བྱེ་བར་འཚོ་བར་འགྱུར་རོ། །གང་གི་ཚེ་འཆི་བར་འགྱུར་བ་དེའི་ཚེ་གླིང་བཞི་ལ་དབང་པའི་རྒྱལ་པོར་འགྱུར་རོ། །དེ་ནས་<line/>
</page>
<page index="424" id="408B">བདག་ཉིད་གསེར་གྱི་ཁ་དོག་ཏུ་སྒྲུབ་པར་འདོད་པའི་རིག་སྔགས་འཆང་དེས་ཟླ་ཕྱེད་དྲུག་གི་བར་དུ་བཟླས་པའི་ཆོ་ག་བསྒྲུབ་པར་བགྱིའོ། །དེ་ནས་རིག་སྔགས་འཆང་གཙང་མ་གོས་<line/>
གཙང་མ་བསྒོས་པས་ལེགས་པར་ཁྲུས་བྱས་ཏེ་སྨན་འདི་རྣམས་བསྒྲུབ་པར་བགྱིའོ། །ཡུཥྨཱ་ཎི་དང༌། ལྡོང་རོས་དང༌། བ་བླ་དང༌། སྦྲང་རྩི་དང༌། ས་ཀཱི་དང༌། རུ་རྟ་དང༌། གུར་གུམ་<line/>
དང༌། གི་ཝང་དང༌། ཤིང་མྱ་ངན་མེད་ཀྱི་མེ་ཏོག་དང༌། པཱུཎྜུ་ཏྲ་བྱཾ་དང༌། འཛམ་བུ་ཆུ་བོའི་སྨན་དང༌། གསེར་གྱི་ཕྱེ་མ་དང༌། བའི་འོ་མ་དང༌། ཤིང་ཨརྒའི་འོ་མ་དང༌། གསེར་<line/>
གྱི་འོ་མ་དང༌། སྣུ་ཧའི་འོ་མ་དང༌། བྱང་ཆུབ་ཤིང་གི་འོ་མ་དང༌། ཁྱབ་འཇུག་གནོན་པའི་འོ་མ་སྟེ། འདི་རྣམས་ཆ་མཉམ་པར་སྦྱར་བར་བྱས་ནས་ཟངས་ཀྱི་སྣོད་དུ་གཞག་པར་བགྱི་ཞིང་<line/>
དཀྲུག་པར་བགྱི་སྟེ། ཟླ་བ་ཕྱེད་ལ་བའི་འོ་མ་ཉིད་དུ་འགྱུར་ཏེ། འདི་ལ་ཐེ་ཚོམ་མེད་དོ། །རས་རིས་ལ་མངོན་དུ་ཕྱོགས་པར་གཞག་པར་བྱ་ཞིང༌། དགོན་པའམ། གཙུག་ལག་ཁང་<line/>
ངམ། འཆགས་སའམ། སའི་ཕྱོགས་གཙང་མར་རས་རིས་བཞག་ནས་བྱམས་པ་དང༌། སྙིང་རྗེ་ཆེན་པོ་དང༌། སངས་རྒྱས་དང༌། ཆོས་དང༌། དགེ་འདུན་རྗེས་སུ་དྲན་པ་དང༌། བསྟན་<line/>
ཞིང་དཔའ་བས་ཕ་རོལ་གནོན་པའི་གོ་ཆ་ཆེན་པོ་བགོས་པ་དང༌། འཕགས་པ་སྤྱན་རས་གཟིགས་དབང་ཕྱུག་ལ་མཆོག་ཏུ་དད་ཅིང་གུས་པ་དང༌། བྱང་ཆུབ་དོན་དུ་གཉེར་ཞིང་མངོན་<line/>
</page>
<page index="425" id="409A">༄༅། །པར་འདོད་བཞིན་པས་ཉི་མ་རེ་རེ་ཞིང་ཇི་ལྟར་ནུས་པའི་མཆོད་པ་སྔོན་དུ་འགྲོ་བས་ཟླ་ཕྱེད་དྲུག་ཏུ་བཟླ་བར་བྱའོ། །དེ་ནས་རིག་སྔགས་འཆང་གིས་ཟླ་<line/>
ཕྱེད་དྲུག་རྫོགས་པ་དང༌། སྨན་གྱི་མཆོག་བསྐམས་ལ་ཕྱེ་མ་ཞིབ་མོར་བྱེད་དུ་བཅུག་སྟེ་ཟངས་ཀྱི་སྣོད་དུ་བཞག་ནས་དོན་ཡོད་རྒྱལ་པོའི་སྙིང་པོ་སྟོང་རྩ་བརྒྱད་བཟླས་ཤིང༌། ཁྲོ་བོའི་<line/>
རྒྱལ་པོ་སྟོང་རྩ་བརྒྱད་དུ་བཟླའོ། །དེ་ནས་ཚེས་བཅོ་ལྔའི་ཉ་ལ་མཚན་མོ་གསུམ་དུ་སྨྱུང་བར་གནས་ཏེ་སངས་རྒྱས་བཅོམ་ལྡན་འདས་དང༌། འཕགས་པ་སྤྱན་རས་གཟིགས་<line/>
དབང་ཕྱུག་ལ་མཆོད་པ་རྒྱ་ཆེན་པོ་བྱས་ནས་ཕྱོགས་བཞིར་གཏོར་མ་ཆེས་རྒྱ་ཆེ་བ་དབུལ་བར་བགྱིའོ། །དེ་ནས་རིག་སྔགས་འཆང་གིས་སྨན་གྱི་མཆོག་དང༌། དངུལ་ཆུ་དང༌། ལི་ཁ་ར་<line/>
དཀར་པོ་དང༌། སྦྲང་རྩི་དང་ལྷན་ཅིག་སྦྱར་བར་བྱའོ། །དེ་ནས་སླར་ཡང་སྟོང་ཕྲག་བཅུར་བཟླའོ། །འཕགས་པ་སྤྱན་རས་གཟིགས་དབང་ཕྱུག་གི་སྤྱན་སྔ་རུ་ཟངས་ཀྱི་སྣོད་ལ་<line/>
འབར་བར་བགྱིད་དེ། དྲོ་བར་བགྱིད་དོ། །འོད་ཟེར་ཁ་དོག་སྣ་ཚོགས་པ་རྣམས་འབར་བར་བགྱིད་དོ། །རིག་སྔགས་འཆང་གི་ལུས་འབར་བར་འགྱུར་ཏེ། ས་ཡང་གཡོ་བར་<line/>
འགྱུར་རོ། །དེ་ནས་རིག་སྔགས་འཆང་བ་བཞིན་འཛུམ་པ་ཡིད་ལ་བྱའོ། །འབར་བ་དེ་དང༌། པྲཧྨ་པུ་ཏྲ་ཀའི་མར་དང་ལྷན་ཅིག་སྦྱར་ལ་བདག་གི་ལུས་བསྐུ་བར་བྱའོ། །བསྐུས་བ་ཙམ་<line/>
</page>
<page index="426" id="409B">གྱི་མོད་ལ་རང་གི་ལུས་ཀྱི་པགས་པ་གསེར་གྱི་མདོག་ཏུ་འགྱུར་རོ། །ལུས་རྡོ་རྗེ་སྙིང་པོ་བཞིན་དུ་མི་ཆོད་པ་དང༌། མི་ཕིགས་པར་གྱུར་ནས་འཁོར་བརྒྱ་ཕྲག་སྟོང་དང་བཅས་ཏེ་འཕུར་བར་འགྱུར་<line/>
རོ༑ ༑སྐྲ་ལ་བསྐུས་ན། སྐྲ་སྦུ་གསེར་གྱི་མདོག་ཏུ་འགྱུར་རོ། །སེན་མོ་ལ་བསྐུས་ན། སེན་མོ་གསེར་མདོག་ཏུ་འགྱུར་རོ། །སོ་ལ་བསྐུས་ན། སོ་གསེར་དུ་འགྱུར་རོ། །མི་ལུས་གང་དང་གང་<line/>
དུ་བསྐུས་པ་དེ་དང་དེ་ཉིད་གསེར་མདོག་ཏུ་འགྱུར་རོ། །ཏིལ་མར་བཞག་སྟེ་བཅུད་ཀྱིས་ལེན་མཆོག་སྲང་གཅིག་ནས་[?] ཟངས་སྲང་སྟོང་གསེར་དུ་འགྱུར་རོ། །ཏིལ་མར་དང་སྦྱར་བ་ཟངས་གླེབས་<line/>
པ་ལ་བསྐུས་ཏེ་མེར་བསྲེགས་ན། སྲང་གཅིག་གིས་སྲང་བཅུ་གསེར་དུ་འགྱུར་རོ། །བཅུད་ཀྱིས་ལེན་མཆོག་འདི་དང༌། བའི་འོ་མ་དང༌། ཞུན་མར་བཞི་ཆ་གཅིག་དང་སྦྱར་ཏེ། མེ་མི་ཆེ་བས་<line/>
བསྐོལ་ཏེ་ཆོས་པར་རིག་པ་དང༌། འདི་དེ་ནས་ཕྱུང་ལ་ཁྲུས་ལེགས་པར་བྱས་ཤིང་གོས་གསར་བ་བགོས་ལ་གཙང་མར་བྱས་ཏེ་ཐོག་མར་བའི་རྣམ་ལྔ་ལ་རེག་པར་བྱའོ། །དེ་ནས་ཆུ་དྲོན་པོ་<line/>
དང་བཅུད་ཀྱིས་ལེན་གྱི་མཆོག་འདི་བཏུང་བར་བྱའོ། །སྦྱོར་བ་ཞག་བདུན་དུ་བྱས་ན། དེའི་ལུས་རྣམ་པར་དག་པར་འགྱུར་རོ། །སྡིག་པ་ཐམས་ཅད་ཟད་པ་དང༌། མོད་ལ་ཉོན་མོངས་པ་ཐམས་<line/>
ཅད་དང་བྲལ་བ་དང༌། ནད་ཐམས་ཅད་བྱང་བ་དང༌། མོད་ལ་དུག་ཐམས་ཅད་སེལ་བ་དང༌། དུག་སླར་ཞེན་པར་མི་འགྱུར་བ་དང༌། མཚོན་གྱིས་མ་ཡིན། ཆུས་འཕྱེར་བར་མི་འགྱུར། མེས་<line/>
</page>
<page index="427" id="410A">༄༅། །ཚུགས་པར་མི་འགྱུར། ཡང་དུག་མ་རུངས་པ་གཞན་གྱིས་མི་ཚུགས་པར་འགྱུར་རོ། །ཞག་བཅུ་བཞིར་སྦྱོར་བ་བྱས་ན། ནད་ཐམས་ཅད་བྱང་བ་དང༌། འདིའི་པགས་<line/>
པ་རྣམ་པར་དག་པ་དང༌། མཉེར་མ་དང༌། སྐྲ་དཀར་མེད་པར་འགྱུར་རོ། །ཞག་ཉི་ཤུ་རྩ་གཅིག་སྦྱོར་བ་བྱས་ན། བྱིས་པ་ལོ་བཅུ་པ་པདྨ་དཀར་ཤམ་དང་འདྲ་བའི་མདོག་ཅན་<line/>
གྱི་ལུས་སུ་འགྱུར་རོ། །པདྨའི་ལོ་མ་དང༌། ཀུ་མུ་ད་ལྟར་འཇམ་པ་དང༌། ཨུཏྤ་ལ་སྔོན་པོ་ལྟ་བུའི་མིག་དང༌། མི་འམ་ཅིའི་དབྱངས་ལྟ་བུར་མ་ཞུམ་པ་དང༌། དབུ་སྐྲ་འཁྱིལ་ལ་<line/>
འཁྱིལ་ཅིང་བུང་བ་ལྟར་མདོག་ནག་པ་ལྷ་རྫས་ལྟ་བུར་འགྱུར་རོ། །ཟླ་བ་གཅིག་ཏུ་སྦྱོར་བ་བྱས་ན། ལོ་སྟོང་ཕྲག་བཅུར་འཚོ་བར་འགྱུར་རོ། །དགྲ་ཐམས་ཅད་དང༌། གནོད་སྦྱིན་<line/>
དང༌། སྲིན་པའི་ཚོགས་ཀྱིས་མི་ཚུགས་པར་འགྱུར་རོ། །འབྱུང་པོ་དང་སྡིག་པ་བྱེད་པ་གཞན་རྣམས་ཀྱིས་ཀྱང་དེ་མི་མཐོང་བར་འགྱུར་རོ། །ལོ་གཅིག་ཚང་བར་བསྙེན་ན། ལྷའི་<line/>
བུ་མོ་དག་དང་ལྷན་ཅིག་རྩེ་ཞིང༌། ལྷ་རྫས་ཀྱི་ལོངས་སྤྱོད་དང༌། གཞལ་མེད་ཁང་དང༌། ཇི་ལྟར་ལྷ་རྣམས་རྩེ་བ་བཞིན་དུ་འགྱུར་རོ། །དྲོ་བར་གྱུར་པ་སྦྲང་རྩི་དང་ལྷན་ཅིག་ཟོས་<line/>
ན༑ ལོ་ཁྲི་ཉིས་སྟོང་དུ་འཚོ་བར་འགྱུར་རོ། །ནམ་མཁའ་ལ་འགྲོ་བར་འགྱུར་རོ། །ཟངས་སྲང་སྟོང་དང༌། བཅུད་ཀྱིས་ལེན་པའི་མཆོག་སྲང་གཅིག་དང༌། དངུལ་སྲང་བཅུ་ཟངས་དང་སྦྱར་<line/>
</page>
<page index="428" id="410B">ཏེ་བཞུ་ན། བཅུད་ཀྱིས་ལེན་མཆོག་དངུལ་སྲང་སྟོང་དུ་འགྱུར་རོ། །སྲང་གཅིག་གིས་ཟངས་སྲང་སྟོང་དངུལ་དུ་འགྱུར་རོ། །ཁ་དོག་སྣ་ཚོགས་ཀྱི་འོད་ཟེར་བྱུང་ན་ནི། ཁ་དོག་སྣ་ཚོགས་སུ་<line/>
འགྱུར་ཏེ། གཟུགས་མདོག་སྣ་ཚོགས་ཀྱི་ནོར་བུ་རིན་པོ་ཆེ་འཆང་ཞིང༌། དངུལ་དང་གསེར་བཞུས་ལ་ཏིལ་མར་དང་ལྷན་ཅིག་བསྐོལ་ཏེ་མགོ་བོ་ལ་བསྐུས་པ་ཙམ་གྱི་མོད་ལ་སྐྲ་མདོག་<line/>
སྣ་ཚོགས་སུ་འགྱུར་རོ། །ལུས་ལ་བསྐུས་ན། ཁ་དོག་སྣ་ཚོགས་ཀྱི་འོད་ཟེར་འབྱུང་བར་འགྱུར་རོ། །མིག་ལ་བསྐུས་ན། ནམ་མཁའ་ལ་འགྲོ་ཞིང་ཁྱིམ་ཐམས་ཅད་ཀྱི་སྒོ་ཕྱེ་བར་མཐོང་<line/>
སྟེ༑ ཁྱིམ་བདག་ཐམས་ཅད་ཀྱི་དཔོན་པོ་དང༌། རྒྱལ་པོར་འགྱུར་རོ། །དཔྲལ་བ་ལ་ཐིག་ལེ་བྱས་ན་མི་སྣང་བར་འགྱུར་རོ། །ཁར་བཅངས་ན། གང་དང་སྨྲ་བ་དེ་ནོར་གྱི་དབང་དང༌། བདག་<line/>
གི་དབང་དུ་འགྱུར་རོ། །ཡང་ན་བ་སེར་སྐྱའི་འོ་མ་མར་དང༌། མར་དཀར་དང༌། འོ་མ་དང༌། བཅུད་ཀྱིས་ལེན་གྱི་མཆོག་འབར་བ་དང་ལྷན་ཅིག་བསྐོར་ཏེ་ཁ་ར་བཞིན་དུ་ལེགས་པར་ཚོས་པ་<line/>
དང་བླངས་ལ་དོན་ཡོད་པའི་རྒྱལ་པོའི་སྙིང་པོ་བརྒྱ་སྟོང་བཟླས་བརྗོད་བྱས་ཏེ་རིག་སྔགས་འཆང་བ་བདག་ཉིད་བསྐུས་པ་ཙམ་གྱི་མོད་ལ་ཐམས་ཅད་རིག་འཛིན་གྱི་འཁོར་ལོས་བསྒྱུར་བར་<line/>
འགྱུར་རོ། །བསྐལ་བ་ཆེན་པོ་བཅུར་འཚོ་བར་འགྱུར་རོ། །བར་གྱི་བསྐལ་བར་སངས་རྒྱས་བཅོམ་ལྡན་འདས་མཐོང་བར་འགྱུར་རོ། །བྱང་ཆུབ་ཀྱི་སྙིང་པོ་མཆོག་ཏུ་ལུང་བསྟན་པ་<line/>
</page>
<page index="429" id="411A">༄༅། །ཐོབ་པར་འགྱུར་རོ། །ཐིག་ལེ་བྱས་ན། ནམ་མཁའ་ལ་འཕུར་བར་འགྱུར་རོ། །ཨོཾ་ཞེས་བྱ་བའི་སྒྲས་ཚངས་པ་གནས་ནས་ཕྱིར་འབྱུང་བར་འགྱུར་རོ། །<line/>
སེ་གོལ་གཏོགས་བ་ཙམ་གྱིས་འོག་མིན་གྱི་བར་དུ་འགྲོ་ཞིང་ཕྱིར་ཡང་འོང་བར་འགྱུར་རོ། །ནམ་གྱི་ཚེ་འཆི་བའི་དུས་བྱེད་པར་འགྱུར་བ་དེའི་ཚེ་བདེ་བ་ཅན་གྱི་འཇིག་རྟེན་གྱི་<line/>
ཁམས་སུ་འགྲོ་བར་འགྱུར་རོ། །འདི་ནི། སྐྱེ་བ་ཐ་མ་ཡིན་ཞིང་མངལ་ན་གནས་པ་ལས་ཡོངས་སུ་ཐར་པ་ཡིན་ནོ། །དེ་ནས་དོན་ཡོད་པའི་རིལ་བུ་བརྗོད་པར་བྱ་སྟེ། རིག་<line/>
སྔགས་འཆང་བ་སྒྲུབ་པར་བྱེད་པ་ལེགས་པར་བསྒྲུབས་ན། རིག་སྔགས་འཆང་བ་ལེགས་པར་ཁྲུས་བྱས་ཤིང་གོས་གཙང་མ་བགོས་ཏེ་གཙང་བར་བྱའོ། །པདྨ་དང༌། ལིག་<line/>
བུ་མིག་དང༌། ནཱ་ག་གེ་སར་དང༌། གི་ཝང་དང༌། ཨུཏྟ་མ་ར་ཎི་དང༌། སྐྱེར་ཁཎྜ་དང༌། ཨ་ག་རུ་རྣམས་དེ་བཞིན་དུ་དེ་དག་ཆ་མཉམ་སྟེ་ཞིབ་མོར་བཏགས་ལ་ཁ་ར་དང་སྦྱར་ཏེ་གསེར་དང་<line/>
དངུལ་གྱིས་དཀྲི་ཞིང་ཟངས་ཀྱིས་ཀྱང་དཀྲིས་ཏེ། ཙནྡན་དཀར་པོའི་གབ་ཚེའི་ནང་དུ་བཅུག་ལ་ལག་པའི་སྙིམ་པར་བཅང་བར་བྱའོ། །ཟླ་བ་ཡར་གྱི་ངོ་ཚེས་བརྒྱད་དང༌། བཅུ་བཞི་ལ་<line/>
ཞག་གཅིག་སྨྱུང་བ་བྱས་ཏེ་འཕགས་པ་སྤྱན་རས་གཟིགས་དབང་ཕྱུག་གི་རས་ཀྱི་སྐུ་གཟུགས་ཀྱི་སྤྱན་སྔར་དོན་ཡོད་པའི་རྒྱལ་པོའི་སྙིང་པོ་སྟོང་རྩ་བརྒྱད་བཟླས་བརྗོད་བྱ། ཁྲོ་<line/>
</page>
<page index="430" id="411B">བོའི་རྒྱལ་པོ་བརྒྱ་རྩ་བརྒྱད་བཟླས་བརྗོད་བྱ། གསང་སྔགས་སྟོང་རྩ་བརྒྱད་བཟླས་བརྗོད་བྱའོ། །དེ་ནས་འགུལ་བར་གྱུར་ན། དེ་བླངས་ཏེ་ཁར་བཅུག་ན་མི་སྣང་བར་འགྱུར་རོ། །<line/>
ལོ་སྟོང་ཐུབ་པར་འགྱུར་རོ། །སོར་བཞི་ཙམ་གྱིས་རྐང་པ་ས་ལ་མི་རེག་པར་འགྱུར་རོ། །དཔག་ཚད་བརྒྱར་འགྲོ་ཞིང་ཕྱིར་ཡང་འོང་བར་འགྱུར་རོ། །མེ་ཏོག་ཅན་གྱི་རིག་འཛིན་འཁོར་<line/>
ལོས་བསྒྱུར་བར་འགྱུར་རོ། །ལུས་ལས་ཀུ་མུ་ད་དང༌། ཨུཏྤ་ལའི་དྲི་འབྱུང་བར་འགྱུར་རོ། །ཨུཏྤ་ལ་སྔོན་པོ་དང༌། ཙམྤ་ཀ་དང༌། ཀེ་ཏུའི་མེ་ཏོག་དང་དེ་དག་ཆ་མཉམ་སྟེ་སྦྱར་ལ་མཁས་<line/>
པས་སྦྲང་རྩི་དང་ལྷན་ཅིག་སྦྱར་ཏེ་རིལ་བུ་བྱས་ལ་གསེར་དང༌། དངུལ་དང༌། ཟངས་ཀྱིས་དཀྲིས་ཏེ་ཟླ་བ་ཡར་གྱི་ཚེས་དྲུག་ནས་ཚེས་བརྒྱད་དམ། བཅུ་གཉིས་ནས་བཅུ་བཞིའམ། བཅུ་གསུམ་<line/>
ནས་བཅོ་ལྔའི་ཚེ་ཉིན་ཞག་གསུམ་དུ་སྨྱུང་བ་བྱའོ། །ཤིན་ཏུ་ཁྲུས་བྱས་ཤིང་གོས་གཙང་མ་བགོས་ཏེ་གཙང་བར་བྱའོ། །སངས་རྒྱས་བཅོམ་ལྡན་འདས་དང༌། འཕགས་པ་སྤྱན་རས་<line/>
གཟིགས་དབང་ཕྱུག་གི་སྐུ་གཟུགས་རས་ལ་བྲིས་པ་ལ་མཆོད་པ་རྒྱ་ཆེན་པོ་བྱས་ཏེ་ཤིང་ཨ་ཤྭཏྠ་ལས་བྱས་པའི་གབ་ཚེའི་ནང་དུ་རིལ་བུ་བཅུག་ནས་ལག་པའི་སྙིམ་པར་བཅུག་ལ་<line/>
རི་མོའི་སྤྱན་སྔར་ཇི་སྲིད་དུ་ཇི་སྲིད་འཁྲོལ་བའི་སྒྲ་འབྱུང་བ་དེ་སྲིད་དུ་བཟླས་བརྗོད་བྱའོ། །དེ་ནས་གྲུབ་པ་ཡིན་ཏེ། དེ་ལས་ཁར་བཅུག་ན་དཔག་ཚད་སྟོང་དུ་འདི་འགྲོ་བར་འགྱུར་ཞིང་<line/>
</page>
<page index="431" id="412A">༄༅། །སླར་ཡང་འོང་བར་འགྱུར་རོ། །སོར་བརྒྱད་ཙམ་དུ་རྐང་པས་ལ་མི་རེག་པར་འགྱུར་རོ། །ལོ་སྟོང་ཕྲག་བཅུར་འཚོ་བར་འགྱུར་རོ། །མིག་ཨུཏྤ་ལ་སྔོན་པོ་ལྟ་བུར་<line/>
འགྱུར་རོ། །ཨུཏྤ་ལ་སྔོན་པོའི་དྲི་ཁ་ནས་འབྱུང་བར་འགྱུར་རོ། །བཞིན་ཡོངས་སུ་རྒྱས་པ་ཟླ་བའི་དཀྱིལ་འཁོར་ལྟ་བུར་འགྱུར་རོ། །མདོག་པདྨ་ལྟ་བུར་འགྱུར་རོ། །ལུས་ལས་ཙམ་<line/>
པ་ཀའི་དྲི་འབྱུང་བར་འགྱུར་རོ། །རིག་འཛིན་ནམ་མཁའ་ལ་འགྲོ་བ་ཐམས་ཅད་ཀྱི་འཁོར་ལོས་བསྒྱུར་བའི་རྒྱལ་པོར་འགྱུར་རོ། །ཙནྡན་གྱི་ཕྱེ་མ་དང༌། ཨ་ག་རུའི་ཕྱེ་མ་དང༌།<line/>
རྒྱ་སྤོས་དང༌། ཨ་རུ་ར་དང༌། པ་ནི་ན་དང༌། དེ་དག་རྣམས་ཆ་མཉམ་སྟེ་ཞིབ་མོར་བཏགས་ལ་དུ་རུ་ཀའི་མར་གྱིས་རིལ་བུར་བྱའོ། །གསེར་དང༌། དངུལ་དང༌། ཟངས་ཀྱིས་དཀྲིའོ། །<line/>
ཙནྡན་དཀར་པོ་ལས་བྱས་པའི་སྒྲོམ་བུར་བྱ་སྟེ། ཚེས་བཅུ་གསུམ་ནས་ཉའི་བར་དུ་ཉིན་ཞག་གསུམ་མི་ཉལ་བར་སངས་རྒྱས་བཅོམ་ལྡན་འདས་དང༌། འཕགས་པ་སྤྱན་རས་<line/>
གཟིགས་དབང་ཕྱུག་ལ་མཆོད་པ་རྒྱ་ཆེར་བྱ་ཞིང་གཏོར་མ་ཡང་རྒྱ་ཆེར་བྱིན་ལ། རྩྭ་དུར་བའི་སྟན་ལ་འདུག་སྟེ་ལག་པའི་སྙིམ་པར་བཅུག་ནས་དོན་ཡོད་པའི་ཞགས་པའི་སྙིང་པོ་<line/>
སྟོང་རྩ་བརྒྱད་ཀྱི་བར་དུ་བཟླས་བརྗོད་བྱའོ། །ཁྲོ་བོའི་རྒྱལ་པོ་བརྒྱ་རྩ་བརྒྱད་བཟླས་བརྗོད་བྱའོ། །དེ་ནས་རིལ་བུ་འགུལ་བར་འགྱུར་ན། རིག་སྔགས་འཆང་བས་དེས་ན་གྲུབ་པ་ཡིན་<line/>
</page>
<page index="432" id="412B">པར་རིག་པར་བྱ་སྟེ། རིལ་བུ་གྲུབ་པ་ནི། དེ་ཡིན་ནོ། །དེ་ནས་རིག་སྔགས་འཆང་བས་འཕགས་པ་སྤྱན་རས་གཟིགས་ཀྱི་དབང་ཕྱུག་ལ་མཆོད་པ་བྱས་ཏེ་ནམ་ལངས་ཀ་སྐྱ་རེངས་སེར་པོ་འཆར་<line/>
བའི་དུས་སུ་བཟའ་བར་བྱའོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་བྱས་ནས་སེམས་ཅན་ཐམས་ཅད་ལ་བྱམས་པའི་སེམས་བྱའོ། །གྲོགས་བྱེད་པ་ལ་ཡང་བྱིན་<line/>
ཏེ༑ རིལ་བུ་གཅིག་ཁར་གཞུག་པར་བྱའོ། །རིལ་བུ་ཁར་བཅུག་པ་ཙམ་གྱི་མོད་ལ་མི་སྣང་བར་འགྱུར་རོ། །ནམ་མཁའ་ལ་འགྲོ་བར་འགྱུར། དཔག་ཚད་ལྔ་སྟོང་དུ་འགྲོ་ཞིང་སླར་ཡང་<line/>
འོང་བར་འགྱུར། རིལ་བུ་སྒྲུབ་པར་བྱེད་པ་ཚེགས་མེད་པར་གྲུབ་པ་རྣམས་ཀྱི་འཁོར་ལོས་བསྒྱུར་བའི་རྒྱལ་པོར་འགྱུར། ཚེ་ལོ་ལྔ་སྟོང་ཐུབ་པར་འགྱུར། ཁྲུ་གང་ཙམ་གྱིས་རྐང་པས་ལ་<line/>
མི་རེག་པར་འགྱུར་རོ། །དེ་ནས་གཏེར་རྐོ་བར་འདོད་པས་གནས་གང་ན་གཏེར་ཡོད་པར་དོགས་པའི་གནས་དེར་བའི་ལྕི་བས་མཎྜལ་བྱས་ལ་མེ་ཏོག་གཏོར་ཞིང་གུ་གུལ་གྱི་བདུག་པས་<line/>
བདུག་ཅིང༌། གཏོར་མ་གཙང་མ་དང༌། ཤ་དང་ཁྲག་གི་གཏོར་མ་དང༌། ཕྱེ་ཟན་དང༌། འབྲས་བུ་དང༌། པདྨའི་གཏོར་མ་དང་གཏོར་མ་རྣམ་པ་གསུམ་སྦྱིན་པར་བྱའོ། །འཕགས་པ་<line/>
སྤྱན་རས་གཟིགས་དབང་ཕྱུག་ལ་མཆོད་པ་བྱའོ། །སྟོང་ཕྲག་བཅུ་བཟླས་བརྗོད་བྱའོ། །སྟོང་ཕྲག་བཅུ་ཚང་བ་དང༌། གནས་གང་ན་གཏེར་ཡོད་པའི་གནས་དེར་གཏེར་སྲུང་བ་མངོན་དུ་<line/>
</page>
<page index="433" id="413A">༄༅། །འབྱུང་ཞིང་གཏེར་འབྱུང་བར་འགྱུར་རོ། །གཏེར་སྲུང་བ་ལ་གཏོར་མ་དང༌། མཆོད་ཡོན་སྦྱིན་པར་བྱས་ན་གཏེར་སྲུང་བ་དེ་ཇི་སྲིད་འཚོའི་བར་དུ་ལས་<line/>
བྱེད་པ་པོར་འགྱུར་རོ། །གང་དུ་མངགས་པ་དང༌། གང་བསྒོ་བའི་ལས་དེ་ཐམས་ཅད་བྱེད་པར་འགྱུར་རོ། །ཡུངས་ཀར་དང་ཐལ་བ་ལ་དོན་ཡོད་པའི་རྒྱལ་པོའི་སྙིང་པོ་ལན་<line/>
བདུན་བཟླས་བརྗོད་བྱས་ཏེ་ཕྱོགས་བཞིར་གཏོར་ན། བགེགས་དང༌། ལོག་འདྲེན་དང༌། གནོད་སྦྱིན་དང༌། སྲིན་པོ་དང༌། འབྱུང་པོ་ཐམས་ཅད་བཅིངས་པར་འགྱུར་རོ། །<line/>
མཚམས་ཆེན་པོ་བཅིང་བ་བྱས་པར་འགྱུར་རོ། །ལོག་འདྲེན་ཕུང་པར་བྱས་ན། ཡུངས་མར་དང༌། ཡུངས་ཀར་དང༌། གུ་གུལ་དང༌། སྐེ་ཚེའི་འབྲུ་དང༌། ལན་ཚྭ་རྣམས་སྦྲང་<line/>
རྩི་དང་བསྲེས་ལ་ཤིང་ཀཱ་ར་བཱ་རིའི་ཡམ་སྲེག་ཤིང་གིས་མེ་བུས་ཏེ་ཉིན་པར་དུས་གསུམ་དུ་བརྒྱ་རྩ་བརྒྱད་སྦྱིན་སྲེག་བྱས་ན། ལོག་འདྲེན་གྱི་རིགས་ཐམས་ཅད་བཅོམ་པར་<line/>
འགྱུར་ཞིང་རྣམ་པར་ཞི་བར་འགྱུར་རོ། །དམག་བཅིང་བར་འདོད་པས་ཡུངས་ཀར་དང༌། དུག་དང༌། སྐེ་ཚེའི་འབྲུ་དང༌། ས་བོན་བདུན་རྣམས་སྦྲང་རྩི་དང་སྦྱར་ལ་དམག་གི་མདུན་<line/>
དུ་ཤིང་ནིམ་པའི་མེ་སྦར་ཏེ་ཐོག་མར་བརྒྱད་བརྒྱ་བྱས་ན། དམག་བཅིངས་པར་འགྱུར་རོ། །ལན་གཉིས་བྱས་ན། ནད་ཆེན་པོ་འབྱུང་བར་འགྱུར་རོ། བརྒྱད་བརྒྱ་བཟླས་<line/>
</page>
<page index="434" id="413B">བརྗོད་ལན་གསུམ་པ་བྱས་ན། དམག་ཐམས་ཅད་ཞིག་པར་འགྱུར་ཞིང་ཕྱིར་ལན་འགའ་ཡང་འོང་བར་མི་འགྱུར་རོ། །དེ་ནས་དབྱུག་པ་སྒྲུབ་པ་སེང་ལྡེང་ལས་གཤིན་རྗེའི་དབྱུག་<line/>
པའི་ཚང་ཁྲུ་དོ་པ་བྱའོ། །དེ་ནས་འཕགས་པ་སྤྱན་རས་གཟིགས་ཀྱི་དབང་ཕྱུག་གི་སྤྱན་སྔར་ཟས་དཀར་གསུམ་ཟོས་ཏེ་སྟོང་ཕྲག་བཅུར་བཟླས་བརྗོད་བྱའོ། །དེ་ནས་ཚེས་བཅོ་<line/>
ལྔ་ཚང་བའི་ཚེ་སྨྱུང་བ་བྱས་ཏེ་དོན་ཡོད་པའི་རྒྱལ་པོའི་སྙིང་པོ་བརྒྱ་རྩ་བརྒྱད་བཟླས་བརྗོད་བྱའོ། །ཁྲོ་བོའི་རྒྱལ་པོ་བརྒྱ་རྩ་བརྒྱད་བཟླས་པ་བྱས་ན། དེ་ནས་དབྱུག་པ་འབར་རོ། །<line/>
དེ་ནས་གྲུབ་པ་ཡིན་པར་ཤེས་པར་བྱའོ། །དོན་ཡོད་པའི་དབྱུག་པ་ཞེས་བྱ་བའི་སྒྲ་འབྱུང་བར་འགྱུར་རོ། །དེ་ནས་འཕགས་པ་སྤྱན་རས་གཟིགས་ཀྱི་དབང་ཕྱུག་ལ་མཆོད་པ་<line/>
བྱའོ༑ ༑དེ་ནས་རིག་སྔགས་འཆང་བ་དབྱུག་པ་བླངས་ཏེ་ཀུན་ཏུ་ལན་བདུན་བསྐོར་བར་བྱའོ། །དེ་ནས་དབྱུག་པ་དེ་ས་ལ་བརྡབ་པར་བྱའོ། །དབྱུག་པས་ས་ལ་གྲུ་བཞིར་གཞལ་བར་བྱས་ན།<line/>
ཀུན་ཏུ་གྲུ་བཞི་ལྷམ་པའི་ཁྱིམ་ཆེན་པོ་གཞལ་མེད་ཁང་འབྱུང་བར་འགྱུར་ཏེ། ཕུན་སུམ་ཚོགས་པ་རྣམ་པ་ཐམས་ཅད་ཡོངས་སུ་རྫོགས་པའི་ལྷའི་གཞལ་མེད་ཁང་འབྱུང་བར་<line/>
འགྱུར་རོ། །བུད་མེད་དང༌། སྐྱེས་པ་དང༌། ཁྱེའུ་དང༌། བུ་མོའི་སྐྱེ་བོས་གང་བར་འགྱུར་རོ། །དེ་ནས་ལྷ་མོ་རྒྱན་ཐམས་ཅད་ཀྱིས་བརྒྱན་པ། བཟང་བ། མཛེས་པ། བལྟ་བར་འོས་<line/>
</page>
<page index="435" id="414A">༄༅། །པ་ཞིག་འོངས་ནས་རིན་པོ་ཆེ་བདུན་ལས་བྱས་པའི་སྣོད་བུམ་པ་གང་བ་ཞིག་ཐོགས་ཤིང་སྒོའི་ནང་ན་འདུག་གོ །དེ་ནས་ལྷ་མོ་དེ་ན་རེ། རིག་སྔགས་འཆང་<line/>
གི་ཁྱིམ་ཡིན་གྱི། ནང་དུ་ཞུགས་ཤིག །ཅེས་སྨྲ་བར་འགྱུར་རོ། །རིག་སྔགས་འཆང་བས་སྙིང་པོ་མེད་པར་གྱུར་པའི་ཁྱིམ་གཞལ་མེད་ཁང་འདིས་ཅི་ཞིག་བྱ་ཞེས་བརྗོད་<line/>
བར་བྱའོ། །དེ་ན་རེ། སྣོད་གང་བ་འདི་ལོངས་ཤིག་དང༌། རྒྱ་ཆེར་འཕེལ་བར་འགྱུར་རོ་ཞེས་སྨྲ་བར་འགྱུར་རོ། །རིག་སྔགས་འཆང་བས་དྷིག་དྷིག་ཅེས་ཁྲོས་པ་བྱས་<line/>
པ་དང༌། ལྷ་མོ་དེ་དུས་ཏེ་ཇི་ལྟར་ཆར་པ་ཆེར་འབབ་པ་དེ་བཞིན་དུ་འདིའི་མིག་ནས་མཆི་མ་བྱུང་བ་དང་རིག་སྔགས་འཆང་བས་བླང་བར་བྱ་ཞིང་རང་གི་ལུས་ལ་བསྐུ་བར་<line/>
བྱའོ༑ ༑བསྐུས་པ་ཙམ་གྱི་མོད་ལ་འཛམ་བུ་གླིང་གི་གསེར་ལྟ་བུའི་ལུས་སུ་འགྱུར་རོ། །ཙནྡན་སྦྲུལ་གྱི་སྙིང་པོ་དང༌། གོ་ཤིཪྵའི་དྲི་ལུས་ལས་འབྱུང་བར་འགྱུར་རོ། །ཁར་<line/>
བཅུག་ན། ལྷ་རྫས་ཀྱི་ཨུཏྤ་ལའི་དྲི་ཁ་ནས་འབྱུང་བར་འགྱུར་རོ། །མཆི་མ་དེ་མིག་ཏུ་བསྐུས་ན། ལྷ་རྫས་ཀྱི་ཨུཏྤ་ལ་སྔོན་པོ་འདྲ་བའི་ལྷའི་མིག་ཏུ་འགྱུར་རོ། །སྐྲ་ལ་<line/>
བསྐུས་ན། ལྷའི་རྨ་བྱའི་མདོག་འདྲ་བའི་སྐྲར་འགྱུར་ཞིང་སྐྲ་འཁྱིལ་ལ་འཁྱིལ་བར་འགྱུར་རོ། །རྣ་བའི་བུ་གར་བླུགས་ན། ལྷའི་སྙན་དུ་འགྱུར་ཏེ། དཔག་ཚད་སྟོང་ཕྲག་<line/>
</page>
<page index="436" id="414B">གསུམ་དུ་ཐོས་པར་འགྱུར་རོ། །དཔག་ཚད་སྟོང་ཕྲག་གསུམ་དུ་མཐོང་བར་འགྱུར་རོ། །འཐུངས་ན། བསྐལ་པ་སྟོང་ཕྲག་བཅུ་འཚོ་བར་འགྱུར་རོ། །བར་གྱི་བསྐལ་བ་རྗེས་སུ་དྲན་པར་<line/>
འགྱུར་རོ། །གར་ཐབས་དང༌། ཏྲོ་ཊ་ཀ་དང༌། བརྡ་སྤྲོད་པ་དང༌། བསྟན་བཅོས་དང༌། བྷ་ར་ཏ་དང༌། རཱ་མ་ཡ་ཎ་དང༌། སྔོན་གྱི་གཏམ་རྙིང་དང༌། ཚུལ་དང༌། འདུལ་བ་དང༌། སྐྱེས་<line/>
རབས་དང༌། སྙན་དངགས་དང༌། བྱེ་བྲག་པ་ཐམས་ཅད་དང༌། ཆོ་ག་ཞིབ་མོ་ཐམས་ཅད་དང༌། དཀྱིལ་འཁོར་དང༌། ཕྱག་རྒྱ་དང༌། གསང་སྔགས་དང༌། གཟུངས་དང༌། མདོ་སྡེ་<line/>
དང༌། ཆོས་མངོན་པ་དང༌། ཐེག་པ་ཆེན་པོ་དང༌། དེ་དག་ཐམས་ཅད་མངོན་དུ་གྱུར་པར་གནས་སོ། །ཐམས་ཅད་དུ་རྟོགས་པ་ཁོང་དུ་ཆུད་པ་ཆེན་པོར་འགྱུར་རོ། །དེ་ནས་བུད་མེད་དེ་ན་<line/>
རེ༑ རྗེ་བཙུན་དམ་པ་རང་གི་ཁབ་མཆོག་ཏུ་གཤེགས་སུ་གསོལ་ཞེས་སྨྲ་བར་འགྱུར་རོ། །རིག་སྔགས་འཆང་བས་བརྗོད་པར་བྱ་ཞིང་རང་གི་རྐང་བ་རིམ་གྱིས་འཇུག་པར་བྱའོ། །<line/>
དེ་ནས་བུད་མེད་དེ་ནུ་མ་གཉིས་སྟོན་པར་བྱེད་ན། རིག་སྔགས་འཆང་བས་ནུ་མ་གཉིས་བཟུང་ལ་བཙིར་ན་དེ་ལས་འོ་མ་འཛག་པར་འགྱུར་རོ། །དེ་ནས་རིག་སྔགས་འཆང་བས་<line/>
བླང་བར་བྱ། བཏུང་བར་བྱ། རྐང་པ་ལ་བསྐུ་བར་བྱས་ན། བསྐུས་པ་ཙམ་གྱི་མོད་ལ་འཁོར་སྟོང་དང༌། ལྷ་མོ་དེ་དང་ལྷན་ཏུ་ནམ་མཁའ་ལ་འཕུར་ཏེ་འགྲོ་བར་འགྱུར་རོ། །རླུང་གི་<line/>
</page>
<page index="437" id="415A">༄༅། །ཕུང་པོ་དང་པོ་ལ་ཞོན་པར་འགྱུར། རིག་འཛིན་འཁོར་ལོས་བསྒྱུར་བ་སྟོང་ཕྲག་བརྒྱད་ཅུ་རྩ་བཞི་རྣམས་ཀྱི་རིག་འཛིན་འཁོར་ལོས་བསྒྱུར་བའི་རྒྱལ་<line/>
པོ་དང་དཔོན་པོར་འགྱུར་རོ། །བདེ་བ་ཅན་གྱི་འཇིག་རྟེན་གྱི་ཁམས་སུ་འགྲོ་བར་འགྱུར། དེ་ཉིད་རིག་འཛིན་རྣམས་ཀྱི་མཆོག་ཏུ་འགྱུར་ཏེ། འཇིག་རྟེན་པའི་ཆོ་ག་སྒྲུབ་པ་ཡིན་<line/>
ནོ༑ ༑དབྱུག་པ་ལག་པ་གཡས་པས་བཟུང་སྟེ་དོན་ཡོད་པའི་རྒྱལ་པོའི་སྙིང་པོ་ལན་ཉི་ཤུ་རྩ་གཅིག་བཟླས་བརྗོད་བྱ་ཞིང་ལན་བདུན་བསྐོར་བ་བྱས་ན། དོན་གང་ཡིན་ལ་སེམས་པ་<line/>
དང༌། གང་འདོད་པ་དེ་དག་ཐམས་ཅད་སྐད་ཅིག་ཏུ་འགྲུབ་པར་འགྱུར་རོ། །གང་དགུག་པ་དེ་དག་ཐམས་ཅད་བཀུག་ཅིང་མདུན་ན་གནས་པར་འགྱུར་རོ། །གནོད་སྦྱིན་དང༌།<line/>
གནོད་སྦྱིན་མོ་དགུག་པར་འདོད་ན་བཙག་གིས་རི་མོ་བྲིས་ལ་དབྱུག་པ་ལ་དོན་ཡོད་པའི་རྒྱལ་པོ་ལན་བདུན་བཟླས་བརྗོད་བྱ་ཞིང༌། གནོད་སྦྱིན་དང༌། གནོད་སྦྱིན་མོའི་སྟེང་དུ་བསྐོར་<line/>
པར་བྱའོ༑ ༑གུ་གུལ་གྱི་བདུག་པ་སྦྱིན་པར་བྱའོ། །གཏོར་མ་དཀར་པོ་ཅན་གྱི་སྣོད་དབུལ་བར་བྱའོ། །ལན་བདུན་བསྐོར་བ་ཙམ་གྱི་མོད་ལ་གནོད་སྦྱིན་དང༌། གནོད་སྦྱིན་མོ་མདུན་<line/>
ན་འདུག་ཅིང་བཀའ་བཞིན་དུ་བྱེད་པར་འགྱུར་རོ། །གང་བསྒོ་བའི་ལས་དེ་བྱེད་པར་འགྱུར་རོ། །ཐམས་ཅད་མ་ཚང་བ་མེད་པར་སྒྲུབ་པར་འགྱུར་རོ། །ནོར་དང༌། འབྲུ་དང༌། དབྱིག་<line/>
</page>
<page index="438" id="415B">དང༌། ནོར་བུ་དང༌། མུ་ཏིག་དང༌། དངུལ་དང༌། ས་ལེ་སྦྲམ་དང༌། གོས་དང༌། མལ་སྟན་དང༌། ཆོས་གོས་དང༌། རྒྱན་གྱི་རྣམ་པ་ལ་སོགས་པ་སྒྲུབ་པར་བྱེད་པར་འགྱུར་རོ། །གཞན་ཡང་<line/>
བསྒོ་བ་དེ་ཐམས་ཅད་སྒྲུབ་པར་བྱེད་དོ། །དཔལ་ལྷ་མོའི་མདུན་དུ་བསྐོར་ན། ནོར་གྱི་མཆོག་རྣམ་པ་མང་དུ་སྦྱིན་པར་བྱེད་དོ། །མདུན་ན་རང་གི་ངོ་བོ་གནས་པར་འགྱུར་རོ། །གང་<line/>
འདོད་པ་དེ་ཐམས་ཅད་སྦྱིན་པར་བྱེད་དོ། །རྣམ་ཐོས་སྲས་ཀྱི་ཞབས་ལ་ལན་བདུན་བརྡབ་ཅིང་དོན་ཡོད་པའི་རྒྱལ་པོ་ལ་ལན་ཉི་ཤུ་རྩ་གཅིག་དྲན་པར་བྱས་ན། རྣམ་ཐོས་ཀྱི་སྲས་རྒྱུག་ཅིང་<line/>
མདུན་ན་གནས་པར་འགྱུར་རོ། །ནོར་མང་དུ་སྦྱིན་པར་མཛད་དོ། །གང་འདོད་པ་དེ་ཐམས་ཅད་མཛད་པར་འགྱུར་རོ། །མི་སྨྲ་བར་དབྱུག་པ་ལ་ལན་ཉི་ཤུ་རྩ་གཅིག་བཟླས་བརྗོད་བྱ་ཞིང་<line/>
རྒྱལ་པོའི་སྒོར་ལན་བདུན་བསྐོར་བ་བྱས་ན། རྒྱལ་པོ་དང༌། བཙུན་མོའི་འཁོར་རྣམས་བདག་ཉིད་དང༌། ནོར་ལ་དབང་བར་འགྱུར་རོ། གྲོང་ཁྱེར་གྱི་སྒོར་བསྐོར་ན། གྲོང་ཁྱེར་ན་གནས་པའི་བུད་<line/>
མེད་དང༌། སྐྱེས་པ་དང༌། ཁྱེའུ་དང༌། བུ་མོ་རྣམས་དབང་དུ་འགྱུར་ཞིང་གནས་སོ། །དེ་གཅིག་པུ་མཆོད་པར་འོས་པར་འགྱུར་རོ། །དེ་དག་ཐམས་ཅད་བྲན་ཕོ་དང་བྲན་མོ་བཞིན་དུ་རྗེས་སུ་<line/>
འབྲང་བར་འགྱུར་རོ། །ལྷ་ཁང་དུ་སོང་ནས་ལྷའི་སྤྱན་སྔར་བསྐོར་ཞིང་དོན་ཡོད་པའི་རྒྱལ་པོའི་སྙིང་པོ་བཟླས་བརྗོད་བྱས་ན། ལྷ་དེ་རང་གི་ངོ་བོ་མདུན་ན་གནས་པར་འགྱུར་རོ། །གང་བསྒོ་<line/>
</page>
<page index="439" id="416A">༄༅། །བ་དེ་ཐམས་ཅད་བྱེད་པར་འགྱུར་རོ། །གང་འདོད་པ་དེ་ཐམས་ཅད་སྦྱིན་པར་འགྱུར་རོ། །ཉི་མ་འཆར་བའི་ཚེ་ཉི་མའི་མདུན་དུ་བསྐོར་བར་བྱ་ཞིང་དོན་ཡོད་པའི་<line/>
རྒྱལ་པོའི་སྙིང་པོ་བཟླས་བརྗོད་བྱས་ན། ཉི་མ་བབས་ཏེ་མཆོག་གང་འདོད་པ་དེ་ཐམས་ཅད་སྦྱིན་པར་མཛད་དོ། །ཟླ་བ་ཉའི་ཞལ་དུ་བསྐོར་ཅིང་དོན་ཡོད་པའི་ཞགས་པའི་སྙིང་པོ་<line/>
བཟླས་བརྗོད་བྱེད་ན། ཟླ་བ་དང༌། རྒྱུ་སྐར་དང༌། སྐར་མའི་ཚོགས་དང་བཅས་ཏེ་འབབ་པར་འགྱུར་རོ། །མཆོག་བསམ་པ་ཐམས་ཅད་སྦྱིན་པར་མཛད་དོ། །རིང་བསྲེལ་དང་བཅས་པའི་<line/>
མཆོད་རྟེན་ལ་བསྐོར་བ་བྱེད་ཅིང་དོན་ཡོད་པའི་རྒྱལ་པོ་བཟླས་བརྗོད་བྱེད་ཅིང་དབྱུག་པ་བསྐོར་ན། མཆོད་རྟེན་འབར་ཞིང་སྒྲ་འབྱུང་བར་འགྱུར་རོ། །གང་བསམ་པ་དེ་ཐམས་ཅད་སྨྲ་<line/>
བར་འགྱུར་རོ། །གང་འདོད་པ་དེ་ཐམས་ཅད་སྦྱིན་པར་མཛད་དོ། །དེ་བཞིན་གཤེགས་པ་ལ་བསྐོར་བ་བྱ་སྟེ། དོན་ཡོད་པའི་ཞགས་པའི་སྙིང་པོའི་བཟླས་བརྗོད་བྱེད་ཅིང་དབྱུག་པ་<line/>
བསྐོར་ན། དེ་བཞིན་གཤེགས་པ་ཐམས་ཅད་མཐོང་བར་འགྱུར་བ་དང༌། དེ་བཞིན་གཤེགས་པ་ཐམས་ཅད་དབུགས་འབྱིན་པར་མཛད་པ་དང༌། བསམ་པ་དང་རེ་བ་ཐམས་ཅད་<line/>
ཡོངས་སུ་རྫོགས་པར་མཛད་པར་འགྱུར་རོ། །ཡང་ན་འཕགས་པ་སྤྱན་རས་གཟིགས་དབང་ཕྱུག་གི་རང་གི་སྐུ་བཞིན་ཐུན་ཐོ་རངས་ཀྱི་ཚེ་མདུན་ན་བཞུགས་པར་འགྱུར་རོ། །མཆོག་བསམ་<line/>
</page>
<page index="440" id="416B">བ་ཐམས་ཅད་སྦྱིན་པར་མཛད་པར་འགྱུར་རོ། །དགོས་པ་ཐམས་ཅད་གྲུབ་པར་མཛད་པར་འགྱུར་རོ། །དོན་ཡོད་པའི་དབྱུག་པ་རིག་འཛིན་འཁོར་ལོས་བསྒྱུར་བ་གྲུབ་པ་ཐོབ་པར་འགྱུར་<line/>
རོ༑ ༑ཆར་མི་འབབ་པའི་ཚེ་ཀླུའི་གནས་སུ་སོང་སྟེ་དོན་ཡོད་པའི་རྒྱལ་པོའི་སྙིང་པོ་དྲན་པར་བྱ། དབྱུག་པ་བསྐོར་བར་བྱའོ། །བསྐོར་བ་ཙམ་གྱི་མོད་ལ་ཀླུ་རྣམས་ཆར་བའི་རྒྱུན་ཆེན་པོ་<line/>
འབྱུང་བར་འགྱུར་རོ། །ཅི་འདོད་པའི་ཆར་གྱི་རྒྱུན་འབེབས་སོ། །ཆར་ཆེས་ན། ཁང་ཐོག་ཏུ་དོན་ཡོད་པའི་ཞགས་པའི་སྙིང་པོ་སྐད་དྲག་པོས་བརྗོད་དེ་དབྱུག་པ་བསྐོར་ན། ཆར་ཆེས་པ་<line/>
འཆད་པར་འགྱུར་རོ། །སེར་བ་འབབ་པའི་ཚེ་སྤྲིན་ལོགས་སུ་བལྟས་དེ་ཁྲོས་པས་ཁྲོ་བོའི་རྒྱལ་པོ་སྐད་ཆེན་པོས་དྲན་པར་བྱ་ཞིང་ཁྲོས་པས་དབྱུག་པ་བསྐོར་ན། སང་དང༌། རླུང་དང༌། སེར་<line/>
བ་མི་འབབ་པར་འགྱུར་རོ། །དཔག་ཚད་ཚུན་ཆད་དུ་མཚམས་ཆེན་པོ་ཀུན་ཏུ་བཅད་པར་འགྱུར་རོ། །གདོན་ཀུན་གྱིས་ཟིན་པ་ལ་ཁྲོ་བོའི་རྒྱལ་པོ་ལ་ལན་བདུན་དྲན་པར་བྱ་ཞིང་དབྱུག་པ་<line/>
བསྟན་ན། གདོན་ཐམས་ཅད་དུ་འབྲོས་པར་འགྱུར་རོ། །བརྗེད་བྱེད་ལ་སོགས་པའི་བར་ལ་བསྟན་པ་ཙམ་གྱིས་འབྲོས་པར་འགྱུར་རོ། །རིམས་ཐམས་ཅད་ལ་དོན་ཡོད་པའི་རྒྱལ་<line/>
པོའི་སྙིང་པོས་བྱ་བས་ན། བྱབས་པ་ཙམ་གྱི་མོད་ལ་རིམས་ཐམས་ཅད་ལས་ཐར་བར་འགྱུར་རོ། །ཞག་བཞི་པའི་རིམས་ནི། ངུ་ཞིང་འབྲོས་པར་འགྱུར་རོ། །གཡུལ་འགྱེད་ཅིང་འཐབ་<line/>
</page>
<page index="441" id="417A">༄༅། །པའི་ཚེ་དོན་ཡོད་པའི་རྒྱལ་པོའི་སྙིང་པོ་ཁྲོས་པས་བཟླས་བརྗོད་བྱ། དབྱུག་པ་བསྐོར་བ་བྱས་ན། མཚོན་དང༌། དགྲ་སྟ་དང༌། ལག་ཆ་ཐམས་ཅད་མི་སྣང་<line/>
བར་འགྱུར་ཞིང༌། ཕ་རོལ་གྱི་དཔུང་རྣམས་ཀྱི་ཧུད་ཀྱི་ཧུད་ཟེར་ཞིང་འབྲོས་པར་འགྱུར་རོ། །འབྲོག་དགོན་པའི་ནང་དུ་འགྲོན་པོ་རྣམས་སོང་བ་ན་དོན་ཡོད་པའི་རྒྱལ་པོ་དྲན་<line/>
པར་བྱ་ཞིང་དབྱུག་པ་བསྐོར་བ་བྱས་ན། རྐུན་པོ་དང༌། ཆོམ་པོ་དང༌། མི་རྒོད་དང༌། སེངྒེ་དང༌། སྟག་དང༌། དོམ་དང༌། དྲེད་དང༌། དུག་མི་བཟད་པ་དང༌། གཅན་གཟན་ཁྲོ་<line/>
བོ་དང༌། གླང་པོ་ཆེ་དང༌། མ་ཧེ་དང༌། དུག་དང་བཅས་པའི་སྲོག་ཆགས་དེ་དག་ཐམས་ཅད་མི་སྣང་བར་འགྱུར་རོ། །རང་གི་ཁྱིམ་དུ་བདེ་བར་འགྲོ་བར་འགྱུར་རོ། མི་ངས་ཐམས་<line/>
ཅད་དང༌། བ་ལང་གི་ནད་དང༌། ཕྱུགས་ངས་ཆེན་པོ་དང༌། རྟ་ནད་ཆེན་པོ་དང༌། བུད་མེད་དང༌། སྐྱེས་པ་དང༌། ཁྱེའུ་དང༌། བུ་མོའི་ནད་ཆེན་པོ་བྱུང་བའི་ཚེ་དོན་ཡོད་པའི་རྒྱལ་པོའི་<line/>
སྙིང་པོ་དང༌། ཁྲོ་བོའི་རྒྱལ་པོའི་སྐད་ཆེན་པོས་དྲན་པར་བྱ་ཞིང་དབྱུག་པ་གྲོང་ཁྱེར་གྱི་སྒོ་བཞིར་བསྐོར་བ་བྱས་ན། བསྐོར་བ་ཙམ་གྱི་མོད་ལ་མི་ངས་དང༌། གནོད་པ་དང༌། ཉོན་<line/>
མོངས་པ་དང༌། འཁྲུག་པ་ཐམས་ཅད་པ་དང༌། འཐབ་པ་དང༌། རྩོད་པ་དང༌། འགྱེད་པ་དང༌། མཚང་འདྲུ་བ་ཐམས་ཅད་ཞི་བར་འགྱུར་རོ། །འཇིགས་པ་ཐམས་ཅད་ལས་གྲོལ་<line/>
</page>
<page index="442" id="417B">པར་འགྱུར་རོ། །བུད་མེད་དང༌། སྐྱེས་པ་དགུག་པར་འདོད་ན། གནས་མཐོན་པོར་འདུག་སྟེ་སྐད་ཆེན་པོས་དོན་ཡོད་པའི་རྒྱལ་པོའི་སྙིང་པོ་ལན་ཉི་ཤུ་རྩ་གཅིག་དྲན་པར་བྱའོ། །དབྱུག་<line/>
པ་བསྐོར་བར་བྱའོ། །གང་གི་ཆེད་དུ་བྱ་བ་དེ་མིང་བརྗོད་པར་བྱས་ན། དཔག་ཚད་བརྒྱ་ནས་ཀྱང་དེ་འོང་ཞིང་བདག་དང་ནོར་ལ་དབང་བྱ་བར་ཡོད་ཅིང་གནས་པར་འགྱུར་རོ། །ཇི་<line/>
སྲིད་འཚོའི་བར་དུ་གནས་པར་འགྱུར་རོ། །འོན་ཏེ་ནོར་བུ་བཟང་པོའི་སྲས་དགུག་པར་འདོད་ན། ཟླ་བ་ཡར་གྱི་ངོ་ཚེས་བཅུ་བཞི་ལ་སྨྱུང་བ་བྱས་ཏེ་དབྱུག་པ་ལ་དོན་ཡོད་པའི་རྒྱལ་པོའི་སྙིང་<line/>
པོ་ལན་ཉི་ཤུ་རྩ་གཅིག་བཟླས་བརྗོད་བྱ་སྟེ། ནོར་བཟང་གི་སྲས་ཀྱི་ལྟོ་བའི་སྟེང་དུ་གཞག་པར་བྱ། ཁྲོ་བོའི་རྒྱལ་པོ་བཟླས་བ་བྱས་ན། བཞི་ཐུན་གྱི་ཐོ་རངས་ཙམ་ན་ནོར་བུ་བཟང་པོའི་<line/>
སྲས་རང་ཉིད་རིག་སྔགས་འཆང་བའི་མདུན་ན་བཞུགས་པར་འགྱུར་ཞིང༌། །གསེར་གྱི་དོང་ཙེ་སྟོང་ཕྲག་བཅུ་སྦྱིན་པར་མཛད་དོ། །དེ་ལས་དཀོན་མཆོག་གསུམ་གྱི་སྐུ་སྐལ་<line/>
དབུལ་བར་བྱ། འཕགས་པ་སྤྱན་རས་གཟིགས་ཀྱི་དབང་ཕྱུག་ལ་མཆོད་པ་བྱ། ནོར་བུ་བཟང་པོའི་སྲས་ལ་མཆོད་ཡོན་གྱི་ཆབ་དབུལ་བར་བྱ། ཉི་མ་རེ་རེ་ཞིང་ནོར་བཟང་གི་<line/>
སྲས་ལ་མཆོད་ཡོན་གྱི་ཆབ་ཕུལ་ན། ནམ་འཚོའི་བར་དུ་ཉི་མ་རེ་རེ་ཞིང་གསེར་གྱི་དོང་ཙེ་སྟོང་སྦྱིན་པར་མཛད་དོ། །དེ་ནས་རིག་སྔགས་འཆང་བས་ཕྱེད་དམ་བཞི་ཆ་གཅིག་<line/>
</page>
<page index="443" id="418A">༄༅། །དགོད་པར་བྱ་སྟེ། སྦྱིན་པ་སྦྱིན་པར་བྱ། བསོད་ནམས་བསགས་པར་བྱས་ལ་ནོར་བུ་བཟང་པོའི་སྲས་དང་ལྷན་ཅིག་ཏུ་རྗེས་སུ་ཡི་རང་བར་བྱའོ། །འབྲོག་<line/>
དགོན་པའི་ནང་དུ་འབྲོག་དགོན་པ་གང་ན་ཆུ་དཀོན་པར་དབྱུག་པ་ལ་ལན་ཉི་ཤུ་རྩ་གཅིག་དོན་ཡོད་པའི་ཞགས་པའི་སྙིང་པོ་བཟླས་བརྗོད་བྱ་ཞིང༌། གང་ན་ནེའུ་གསིང་སྔོན་པོ་<line/>
ཡོད་པའི་གནས་དེར་ས་ལ་ལན་བདུན་བརྡབ་ཅིང་བསྐོར་ཏེ་སྐད་དྲག་པོས་དོན་ཡོད་པའི་རྒྱལ་པོའི་སྙིང་པོ་དྲན་པར་བྱ། འཕགས་པ་སྤྱན་རས་གཟིགས་ཀྱི་དབང་ཕྱུག་ལ་ཉམ་ཐག་ཐག་<line/>
སྐད་དུ་བྱས་ན། དེ་ནས་གནས་གང་དུ་བརྡབས་པའི་གནས་དེར་ལྷ་རྫས་ཀྱི་ཆུ་ཧ་ཅང་གྲང་བ་ཡང་མ་ཡིན། ཧ་ཅང་དྲོ་བ་ཡང་མ་ཡིན། རོ་དང་ཆས་པ་ཡོད་པའི་རྫིང་བུ་འབྱུང་བར་འགྱུར།<line/>
རོ༑ ༑དེ་ནས་རིག་སྔགས་འཆང་བས་དབྱུག་པ་ལ་ཁྲོ་བོའི་རྒྱལ་པོ་ལན་བདུན་བཟླས་བརྗོད་བྱ་སྟེ། རྫིང་བུའི་ནང་དུ་ཆུ་ལ་བརྡབ་པར་བྱའོ། །དེ་ནས་རྫིང་བུའི་ནང་ནས་མི་སེར་སྐྱ་བོ་<line/>
ཞིག་བྱུང་སྟེ་རིག་སྔགས་འཆང་བ་ལ་ཐལ་མོ་ཁོང་སྟོང་དུ་སྦྱར་ནས་མདུན་ན་འདུག་སྟེ་རིག་སྔགས་འཆང་བ་ཅི་འདོད་ཅེས་སྨྲ་བར་འགྱུར་རོ། །རིག་སྔགས་འཆང་བས་བདག་<line/>
ནི༑ ཁ་ཟས་ཀྱི་ཆེད་དུ་ལགས་ཀྱི། སྩལ་དུ་གསོལ་ཞེས་བརྗོད་པར་བྱའོ། །དེ་ནས་རིག་སྔགས་འཆང་བས་མི་དེ་ལ་ཤིས་པའི་ཚིག་བརྗོད་པར་བྱའོ། །དེ་ནས་མི་དེ་རྫིང་བུའི་ནང་དུ་<line/>
</page>
<page index="444" id="418B">ཞུགས་པ་དང༌། སྐད་ཅིག་ཐང་གཅིག་ཡུད་ཙམ་ལ་ཁ་ཟས་དང་བཏུང་བའི་རོ་ཞིམ་པོ་རྣམ་པ་སྣ་ཚོགས་ཡོད་པར་བྱེད་ཅིང་རིག་སྔགས་འཆང་བ་ལ་སྦྱིན་པར་བྱེད་དོ། །སྐྱེ་བོ་སྟོང་ཕྲག་བརྒྱའི་<line/>
སྟོན་མོ་བྱར་ཡོད་ཅིང་ཡོ་བྱད་ཕུན་སུམ་ཚོགས་པ་ཤིན་ཏུ་མང་པོར་འགྱུར་རོ། །གལ་ཏེ་རིག་སྔགས་འཆང་བས་རྫིང་བུ་མེད་པར་མི་བྱེད་ན། རྫིང་བུ་དེ་དུས་རྟག་ཏུ་གནས་པར་འགྱུར་རོ། །མི་<line/>
སྣང་བར་མི་འགྱུར་ཏེ། སེམས་ཅན་ཐམས་ཅད་དང༌། འགྲོན་པོ་ཐམས་ཅད་ཡོ་བྱད་ཐམས་ཅད་ཀྱིས་བྲེལ་བ་མེད་པར་འབྱུང་བར་འགྱུར་རོ། །འོན་ཏེ་དོན་ཡོད་པ་སྣ་ཚོགས་བྱ་བར་འདོད་<line/>
ན༑ རིག་སྔགས་འཆང་བ་དེས་ལན་ཉི་ཤུ་རྩ་གཅིག་བཟླས་བརྗོད་བྱས་པའི་དྲི་ཆུས་ཁྲུས་བྱས་ལ་སྤྱི་གཙུག་བཅིང་བར་བྱའོ། །མི་སྨྲ་བར་དབྱུག་པ་ལ་ལན་བརྒྱ་རྩ་བརྒྱད་བཟླས་<line/>
བརྗོད་བྱས་ཏེ་བསྐོར་བར་བྱའོ། །དེ་ནས་འཁོར་དང་སྐྱེ་བོ་མང་པོ་འཁོར་ཞིང་རྨོངས་པར་འགྱུར་རོ། །དེ་ནས་དབྱུག་པ་བསྐོར་བ་བྱས་ན། ཡིད་ལ་ཇི་ལྟར་སེམས་དཔའི་ངོ་བོ་དེ་བཞིན་དུ་<line/>
ཐམས་ཅད་སྟོན་པར་བྱེད་དོ། །འབྲས་བུ་དང་མེ་ཏོག་གི་ཆར་འབེབས་སོ། །སྒྱུ་མ་རྣམ་པ་སྣ་ཚོགས་སྟོན་པར་བྱེད་དོ། །དེ་ནས་རོ་ལངས་བསླང་བར་འདོད་ན། རིག་སྔགས་འཆང་བ་དེས་<line/>
ལེགས་པར་ཁྲུས་བྱས་ཤིང་གོས་གསར་པ་བགོས་ཏེ་གཙང་མར་བྱས་ལ་དུར་ཁྲོད་དུ་སོང་སྟེ་དབྱུག་པ་ལ་དོན་ཡོད་པའི་རྒྱལ་པོའི་སྙིང་པོ་ལན་བདུན་བཟླས་བརྗོད་བྱས་ནས་ཁྲོ་བོའི་རྒྱལ་པོ་<line/>
</page>
<page index="445" id="419A">༄༅། །ལན་བདུན་བཟླས་བརྗོད་བྱེད་ཅིང་དུར་ཁྲོད་ཀྱི་ནང་དུ་བསྐོར་བ་བྱས་ན། དཔག་ཚད་ཚུན་ཆད་དུ་ཀུན་ཏུ་མཚམས་བཅད་པར་འགྱུར་རོ། །བགེགས་ཐམས་<line/>
ཅད་དང༌། གནོད་སྦྱིན་དང༌། སྲིན་པོ་མ་རུངས་པ་ཐམས་ཅད་བཅིངས་པར་འགྱུར་རོ། །དེ་ནས་རིག་སྔགས་འཆང་བས་མི་རོ་བླངས་ཏེ་བཀྲུ་བར་བྱའོ། །བའི་རྣམ་ལྔས་སྦྱང་བར་བྱའོ། །བའི་<line/>
ལྕི་བས་དཀྱིལ་འཁོར་གྲུ་བཞི་ལྷམ་པར་བྱའོ། །སེང་ལྡེང་གི་ཕུར་པ་ཚད་སོར་བཅུ་གཉིས་པ་བཞི་གྲུ་བཞིར་གཟུགས་པར་བྱའོ། །ཚོན་སྣ་ལྔའི་སྐུད་པས་དཀྱིལ་འཁོར་ཀུན་ཏུ་བསྐོར་བར་<line/>
བྱའོ༑ ༑མི་རོ་རས་དཀར་པོས་དཀྲི་བར་བྱས་ལ་དཀྱིལ་འཁོར་དབུས་སུ་གཞུག་པར་བྱའོ། །མེ་ཏོག་གིས་གཏོར་བར་བྱའོ། །གཏོར་མ་དཀར་པོ་གཞག་པར་བྱའོ། །མཆོད་ཡོན་གྱི་ཆུ་<line/>
གཞག་པར་བྱའོ། །གུ་གུལ་གྱི་བདུག་པ་སྦྱིན་པར་བྱའོ། །རིག་སྔགས་འཆང་བ་ཤར་ཕྱོགས་སུ་ཁ་བལྟས་ཏེ་འདུག་ལ་དབྱུག་པ་ལག་པ་གཡས་པར་བཞག་སྟེ་རིག་པའི་རྒྱལ་པོ་<line/>
གདོན་པར་བྱའོ། །ཁྲོ་བོའི་རྒྱལ་པོ་ལན་དྲུག་ཅུ་དྲན་པར་བྱའོ། །གཡས་པས་བྱབ་པར་བྱའོ། །ལག་པ་གཡས་པའི་དབྱུག་པས་བརྡབ་པ་བྱས་ན། མི་རོ་དེ་འགུལ་བར་འགྱུར། གཡོ་<line/>
བར་འགྱུར་ཏེ། ལངས་ཏེ་ཕྱོགས་བཅུར་ལྟ་བར་འགྱུར། རིག་སྔགས་འཆང་བས་དབྱུག་པ་དེ་སྤྱི་བོར་བཞག་པར་བྱས་ན། མི་རོ་དེ་ཚིག་སྨྲ་བར་འགྱུར་རོ། །རིག་སྔགས་འཆང་བས་<line/>
</page>
<page index="446" id="419B">གསང་སྔགས་དྲན་པར་བྱའོ། །ཡིད་ཀྱིས་བསམ་པར་བྱས་ན། མི་རོ་དེ་ཐམས་ཅད་སྨྲ་བར་འགྱུར་ཏེ། འདས་པ་དང༌། མ་འོངས་པ་དང༌། ད་ལྟར་བྱུང་བ་དང༌། མ་འོངས་པ་ན་འབྱུང་བ་སྨྲ་བར་<line/>
འགྱུར་རོ། །དེ་ནས་རིག་སྔགས་འཆང་བས་དབྱུག་པ་སྙིང་གར་བཞག་པར་བྱས་ན། ཁྲག་ཏུ་སྐྱུག་བར་འགྱུར། ཁྲག་དེས་ཐིག་ལེ་བྱས་ན། ཁྱིམ་ཐམས་ཅད་ལ་སྒོ་སྲུང་མེད་ཅིང་སྒོ་ཐམས་ཅད་<line/>
གདངས་པར་འགྱུར་རོ། །བུད་མེད་དང༌། སྐྱེས་པ་དང༌། ཁྱེའུ་དང༌། བུ་མོ་ཐམས་ཅད་དབང་དུ་གྱུར་ཅིང་འདུག་གོ། དབྱུག་པ་སྙིང་གར་བཙིར་ན་སྐྱུག་པར་འགྱུར་རོ། །རིག་སྔགས་འཆང་བས་<line/>
བླངས་ཏེ་མཐའ་དག་བཟའ་བར་བྱའོ། །ཟོས་པ་ཙམ་གྱིས་ནམ་མཁའ་ལ་འགྲོ་བར་འགྱུར་རོ། །འབྱུང་བོ་ཆེན་པོའི་བདག་པོ་དང༌། དབང་ཕྱུག་ཆེན་པོ་འདྲ་བར་འགྱུར་རོ། །ལྷའི་ལོ་སྟོང་དུ་<line/>
འཚོ་བར་འགྱུར་རོ། །ཨོཾ་ཞེས་བྱ་བས་དབྱུག་པས་བཙིར་ལ་བསྡིགས་པ་བྱས་ན། དེ་ནས་ལྕེ་འབྱིན་པར་འགྱུར་རོ། །རིག་སྔགས་འཆང་བས་བཅད་ལ་རིག་སྔགས་འཆང་བས་བླང་བར་<line/>
བྱའོ༑ ༑བླངས་པ་ཙམ་གྱིས་ནམ་མཁའ་ལ་འགྲོ་བར་འགྱུར་རོ། །རིག་སྔགས་འཆང་བ་རལ་གྲིའི་འཁོར་ལོས་བསྒྱུར་བར་འགྱུར་རོ། །ལོ་སྟོང་ཕྲག་བཅུར་འཚོ་བར་འགྱུར། རིག་སྔགས་<line/>
འཆང་བ་བཅོ་བརྒྱད་ཀྱི་འཁོར་གྱིས་བསྐོར་བར་འགྱུར་རོ། །དེ་ནས་རིག་སྔགས་འཆང་བས་མི་རོའི་སྤྱི་བོར་དབྱུག་པས་བརྡབས་ན། སྒྲ་འབྱུང་བར་འགྱུར་ཞིང་ཤི་བའི་རོ་གཅིག་ཏུ་མཁྲེགས་<line/>
</page>
<page index="447" id="420A">༄༅། །པའི་གསེར་ཡིན་པས་བླང་བ་བྱས་ན། སྲང་གཅིག་གིས་ཟངས་སྲང་སྟོང་གསེར་དུ་འགྱུར་རོ། །དེ་དག་ནི། འཇིག་རྟེན་བ་སྒྲུབ་པའི་ཆོ་ག་ཡིན་ནོ། །དེ་ནས་བྱང་<line/>
ཆུབ་སེམས་དཔའ་འཕགས་པ་སྤྱན་རས་གཟིགས་ཀྱི་དབང་ཕྱུག་གིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། དེ་དག་ནི། སེམས་ཅན་ཐམས་ཅད་ལ་<line/>
སྙིང་བརྩེ་བའི་ཕྱིར་བདག་གི་འཇིག་རྟེན་བ་སྒྲུབ་པའི་ཆོ་ག་ལགས་སོ། །དེ་བཞིན་གཤེགས་པ་ཤཱཀྱ་ཐུབ་པས་བཀའ་སྩལ་པ། སེམས་ཅན་ཆེན་པོ། །སེམས་ཅན་ཐམས་ཅད་<line/>
ལ་སྙིང་བརྩེ་བའི་ཕྱིར་འཇིག་རྟེན་ལས་འདས་པའི་ཆོ་ག་དམ་པ་གསང་བའི་སྙིང་པོ་དང༌། དཀྱིལ་འཁོར་དག་བློ་བརྟན་པོ་འཇིགས་པ་མེད་པ་ཐོབ་པར་འགྱུར་བ་དང༌། རིག་སྔགས་<line/>
འཆང་ཐམས་ཅད་ཀྱི་དམ་པ་སྒྲུབ་པར་བྱེད་པ་དེ་ཁོ་ན་ཉིད་གྲུབ་པར་འགྱུར་བ་དང༌། བཀླགས་པ་དང༌། དྲན་པ་ཙམ་དང༌། སྒྲུབ་པར་བྱེད་པ་ཙམ་གྱིས་དེ་དག་ཐམས་ཅད་གྲུབ་པ་ཆེན་<line/>
པོ་ཐོབ་པར་འགྱུར་བ་དང༌། བསམ་པ་ཆེན་པོ་ཡོངས་སུ་རྫོགས་པ་གྲུབ་པར་འགྱུར་བ་དང༌། མཆོག་གྲུབ་པ་ཆེན་པོ་སོ་སོར་ཐོབ་པར་འགྱུར་བ་དང༌། རིག་སྔགས་འཆང་བའི་<line/>
འདོད་པར་གཏོགས་པ་བསམ་པ་ཐམས་ཅད་ཡོངས་སུ་རྫོགས་པར་གྲུབ་པར་འགྱུར་བ་སྨྲོས་ཤིག །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་<line/>
</page>
<page index="448" id="420B">རས་གཟིགས་དབང་ཕྱུག་བཅོམ་ལྡན་འདས་ཀྱི་དྲུང་ནས་དབུགས་འབྱིན་པ་དང༌། བསྒོ་བ་ཐོས་ནས་ཤིན་ཏུ་ཡིད་དགའ་བ་ཆེན་པོར་འགྱུར་ཏེ། དེ་སྟན་ལས་ལངས་ནས་བླ་གོས་<line/>
ཕྲག་པ་གཅིག་ཏུ་གཟར་ཏེ་པུས་མོ་གཡས་པའི་ལྷ་ང་ས་ལ་བཙུགས་ནས་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་ཏེ་བཅོམ་ལྡན་འདས་ཀྱི་ཞབས་གཉིས་ལ་སྤྱི་བོས་ཕྱག་<line/>
འཚལ་ཏེ་མེ་ཏོག་དང༌། བདུག་པ་དང༌། དྲི་དང༌། ཕྲེང་བ་དང༌། བྱུག་པ་དང༌། ཕྱེ་མ་དང༌། ཆོས་གོས་དང༌། གདུགས་དང༌། རྒྱལ་མཚན་དང༌། བ་དན་དང༌། གོས་དང༌། རྒྱན་སྣ་<line/>
ཚོགས་དང༌། སྤུད་པ་རྣམ་པ་སྣ་ཚོགས་ཀྱིས་བཅོམ་ལྡན་འདས་ལ་མཆོད་པ་དང་བསྙེན་བཀུར་ཆེན་པོ་བྱས་ཏེ་མཆོད་ནས་འཁོར་གྱི་དཀྱིལ་འཁོར་མང་པོར་བྱང་ཆུབ་སེམས་དཔའ་<line/>
སེམས་དཔའ་ཆེན་པོ་གང་དག་དཀྱིལ་འཁོར་གྱི་ལྷར་གཏོགས་པ་དང༌། གང་དག་རིག་འཛིན་གྲུབ་པ་དང༌། གང་དག་ལྷ་དང༌། གླུ་དང༌། གནོད་སྦྱིན་དང༌། དྲི་ཟ་དང༌། ལྷ་མ་ཡིན་དང༌།<line/>
ནམ་མཁའ་ལྡིང་དང༌། མིའམ་ཅི་དང༌། ལྟོ་འཕྱེ་ཆེན་པོ་དང༌། གང་དག་དོན་ཡོད་པའི་ཞགས་པའི་རྣམ་པར་གྲོལ་བའི་དཀྱིལ་འཁོར་གྱི་དམ་ཚིག་ལ་རྗེས་སུ་ཞུགས་པ་དང༌། གང་དག་རི་<line/>
པོ་པོ་ཊ་ལ་ན་གནས་པ་དེ་དག་ཐམས་ཅད་ཀྱི་མེ་ཏོག་དང༌། བདུག་པ་དང༌། དྲི་དང༌། ཕྲེང་བ་དང༌། བྱུག་པ་དང༌། གོས་དང༌། རྒྱན་སྣ་ཚོགས་དང༌། ཆས་དང༌། སྤུད་པ་སྣ་ཚོགས་ཀྱིས་<line/>
</page>
<page index="449" id="421A">༄༅། །མཆོད་པ་བྱས་ཏེ་ཡིད་དགའ་བར་གྱུར་ཏོ། །འཕགས་པ་སྤྱན་རས་གཟིགས་དབང་ཕྱུག་གིས་བཅོམ་ལྡན་འདས་ལ་སྟོང་ཕྲག་བརྒྱ་བསྐོར་བ་བྱས། འཁོར་<line/>
གྱི་དཀྱིལ་འཁོར་དེ་ལ་ཡང་མཆོད་པ་བྱས་ནས་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་ཏེ་བཏུད་ནས་བཅོམ་ལྡན་འདས་ཀྱི་སྤྱན་སྔར་མིག་མི་འཛུམ་པར་འདུག་སྟེ་<line/>
བཅོམ་ལྡན་འདས་ལ་ཚིག་འཇམ་པོ་འཇམ་པོས་འདི་སྐད་ཅེས་གསོལ་ཏོ། །བཅོམ་ལྡན་འདས། བདག་ལ་མཆིས་པ་ནི། རྨད་དུ་བྱུང་བ་རྣམ་པར་ལྟ་བ་དོན་ཡོད་པའི་ཆོ་འཕྲུལ། དེ་<line/>
བཞིན་གཤེགས་པ་ཐམས་ཅད་ཀྱི་སྙིང་པོ་རྣམ་པར་གྲོལ་བའི་དཀྱིལ་འཁོར་དང༌། དེ་བཞིན་གཤེགས་པ་ཐམས་ཅད་ཀྱི་རྨད་དུ་བྱུང་བ་དེ་ཁོ་ན་ཉིད་རྣམ་པར་འཕྲུལ་པ་རྣམ་པར་<line/>
སྣང་མཛད་ཀྱི་བྱིན་གྱི་རླབས་དང༌། དམ་ཚིག་ཆེན་པོའི་དཀྱིལ་འཁོར་དོན་ཡོད་པའི་རྣམ་པར་ལྟ་བའི་ཞགས་པའི་སྙིང་པོ་དང༌། འཇིག་རྟེན་ལས་འདས་པའི་བཀླགས་པ་དང༌།<line/>
སྒྲུབ་པར་བྱེད་པ་གྲུབ་པ་མཆོག་ཏུ་གྱུར་པའི་སྙིང་པོ་དང༌། འཇིག་རྟེན་ལས་འདས་པའི་མཆོག་སྒྲུབ་པ་དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་བརླབས་ཤིང་ལུང་བསྟན་<line/>
པ་ལགས་ཏེ། དེ་དག་གིས་བཅོམ་ལྡན་འདས་ཀྱི་སྤྱན་སྔར་བཅོམ་ལྡན་འདས་ཀྱི་བྱིན་གྱི་རླབས་ཀྱིས་རིག་སྔགས་འཆང་ཐམས་ཅད་མཆོག་ཏུ་གྲུབ་པར་བྱ་བའི་ཕྱིར་དང༌། སེམས་<line/>
</page>
<page index="450" id="421B">ཅན་ཐམས་ཅད་བསྒྲལ་བའི་ཕྱིར་དམྱལ་བ་དང༌། ཡི་དྭགས་ཀྱི་གནས་དང༌། གཤིན་རྗེའི་འཇིག་རྟེན་སེལ་བ། སྔོན་གྱི་སྒྲིབ་པ་དང༌། སྡིག་པ་མི་བཟད་པ་འཇོམས་པ།<line/>
ངན་སོང་ཐམས་ཅད་སེལ་བ། འཇིག་རྟེན་དང་འཇིག་རྟེན་ལས་འདས་པའི་སྡིག་པ་དང༌། སྒྲིབ་པ་ངེས་པར་སྲེག་པར་བྱེད་པ་ཡོངས་སུ་བསྒྲག་པར་བགྱིའོ། །མཚམས་མེད་<line/>
པ་ལྔ་དང༌། སངས་རྒྱས་དང༌། བྱང་ཆུབ་སེམས་དཔའ་སྤོང་བ་དང༌། དམ་པའི་ཆོས་སྤོང་བ་དང༌། མཚམས་མེད་པ་ལ་གཞོལ་བ་དང༌། འཕགས་པའི་དགེ་འདུན་ལ་<line/>
འཁུ་བ་དང༌། ཉན་ཐོས་དང༌། རང་སངས་རྒྱས་དང༌། བྱང་ཆུབ་སེམས་དཔའི་ཚོགས་ཐམས་ཅད་སྤོང་བར་བྱེད་པ་དེ་དག་གིས་མཉན་པ་དང༌། མཐོང་བ་ཙམ་དང༌། སྡོམ་པ་<line/>
ཙམ་དང༌། ལན་གཅིག་འབད་པ་དང༌། འཆད་པ་ཙམ་གྱིས་ཐམས་ཅད་བྱང་བར་འགྱུར་རོ། །ང་མཐོང་བ་ཙམ་གྱིས་ཐམས་ཅད་ཟད་པར་འགྱུར། བྱང་བར་འགྱུར་རོ། །<line/>
རིམས་ཐམས་ཅད་དང༌། ནད་ཐམས་ཅད་དང༌། དྲི་མ་དང༌། སེར་སྣ་དང༌། ཕྲག་དོག་ཐམས་ཅད་བྲལ་བར་འགྱུར་རོ། །ཉོན་མོངས་པ་དང༌། སྒྲིབ་པ་ཐམས་ཅད་ལས་<line/>
ཡོངས་སུ་གྲོལ་བར་འགྱུར་རོ། །འཇིག་རྟེན་དང་འཇིག་རྟེན་ལས་འདས་པའི་སྡུག་བསྔལ་སྐྱེ་བ་དང༌། རྒ་བ་དང༌། འཆི་བ་དང༌། ནད་དང༌། མྱ་ངན་དང༌། སྨྲེ་སྔགས་འདོན་པ་<line/>
</page>
<page index="451" id="422A">༄༅། །དང༌། སྡུག་བསྔལ་བ་དང༌། ཡིད་མི་བདེ་བ་ཐམས་ཅད་དང་བྲལ་བར་འགྱུར་རོ། །འཐབ་པ་དང༌། རྩོད་པ་དང༌། འགྱེད་པ་དང༌། ཕུང་བར་བྱེད་<line/>
པ་དང༌། རྡེག་པ་དང༌། བསྡིགས་པ་དང༌། གསོད་པ་དང༌། གཡུལ་འགྱེད་པ་དང༌། ཤགས་འགྱེད་པ་དང༌། བཙོན་དུ་འཛིན་པ་དང༌། ལྕགས་སུ་འཇུག་པ་དང༌།<line/>
རྐུན་མ་དང༌། ཟོལ་བ་དང༌། མི་རྒོད་དང༌། སེངྒེ་དང༌། གླང་པོ་ཆེ་དང༌། མ་ཧེ་དང༌། ནད་ངན་པ་དང༌། དམུ་ཆུ་དང༌། ཤ་བཀྲ་དང༌། མཛེ་དང༌། འབྲུམ་བུ་དང༌།<line/>
གཡོན་ཅན་དང༌། ཤུ་བ་དང༌། ཤུ་བྲན་དང༌། གཡན་པ་དང༌། ཀླད་པ་ན་བ་དང༌། གཞོགས་ཕྱེད་ན་བ་དང༌། དོམ་དང༌། དྲེད་དང༌། གནོད་སྦྱིན་དང༌། སྲིན་པོ་དང༌།<line/>
ཡི་དྭགས་དང༌། ཤ་ཟ་དང༌། བརྗེད་བྱེད་དང༌། སྤྲུལ་མ་རུངས་པ་དང༌། ཁྭ་གདུག་པ་དང༌། སྤྲུལ་ནག་པོ་དང༌། སྲོག་ཆགས་གོ་ན་དང༌། དྲུག་དང་བཅས་པའི་སྲོག་<line/>
ཆགས་འཇིགས་པ་སྣ་ཚོགས་དང་བཅས་པ་དང༌། མེ་དང༌། ཆུ་དང༌། དུག་དང༌། མཚོན་དང༌། གཡང་ས་དང༌། ཁྱིམ་རྡིབ་པ་དང༌། གྲང་བ་དང༌། རླུང་དང༌། ཉིན་<line/>
མཚན་དང༌། བྱི་བ་ཁ་གདུག་པའི་འཇིགས་པ་ཐམས་ཅད་ནི། བཀླགས་པ་དང༌། ཁ་ཏོན་བྱས་པ་དང༌། མཐོང་བ་ཙམ་གྱིས་ཐམས་ཅད་རྣམ་པར་ཞིག་པར་འགྱུར།<line/>
</page>
<page index="452" id="422B">ཕུང་པར་འགྱུར། མོད་ལ་ཕྱེ་མར་བརླགས་པར་འགྱུར་རོ། །ཡོངས་སུ་ཐར་པར་འགྱུར་བ་འདི་ལ་དོགས་པར་མི་བྱ། ཡིད་གཉིས་བསྐྱེད་པར་མི་བྱ། ཐེ་ཚོམ་མི་བྱ།<line/>
སེམས་གཉིས་སུ་འགྱུར་བ་བསྐྱེད་པར་མི་བྱའོ། །བཅོམ་ལྡན་འདས། བདག་རྟག་ཏུ་མངོན་དུ་དྲན་པར་བགྱི་བ་དང༌། རྟག་ཏུ་ཡིད་ལ་བྱེད་པའི་བློ་འབྱུང་བར་བགྱིའོ། །དོན་<line/>
ཡོད་པའི་ཞགས་པའི་སྙིང་པོ་དང༌། ཁྲོ་བོའི་རྒྱལ་པོའི་སྙིང་པོ་ཡང་བཟླ་བར་བགྱིའོ། །རྨད་དུ་བྱུང་བ་རྣམ་པར་ལྟ་བ། དོན་ཡོད་པ་རྣམ་པར་འཕྲུལ་པ། དེ་བཞིན་གཤེགས་<line/>
པ་ཐམས་ཅད་ཀྱི་སྙིང་པོ་རྣམ་པར་གྲོལ་བའི་དཀྱིལ་འཁོར་དེ་བཞིན་གཤེགས་པ་ཐམས་ཅད་རྨད་དུ་བྱུང་བའི་ཆོ་འཕྲུལ་རྣམ་པར་སྣང་མཛད་ཀྱི་བྱིན་གྱི་རླབས། དམ་ཚིག་<line/>
ཆེན་པོའི་དཀྱིལ་འཁོར། དོན་ཡོད་པར་རྣམ་པར་ལྟ་བའི་ཞགས་པའི་སྙིང་པོ་ནི། རྟག་ཏུ་རྒྱུན་མི་འཆད་པར་དུས་ཐམས་ཅད་དུ་ཡིད་ལ་ཁ་ཏོན་དུ་བརྗོད་པར་བྱའོ། །རྟག་ཏུ་<line/>
རྒྱུན་མི་འཆད་པར་རྗེས་སུ་དྲན་པ་བསྒོམ་པར་བྱའོ། །དེ་དག་དྲན་པ་སྒོམ་པ་ཙམ་དང༌། དྲན་པ་ཙམ་གྱིས་འཇིག་རྟེན་དང༌། འཇིག་རྟེན་ལས་འདས་པའི་ཡོན་ཏན་ཕུན་སུམ་<line/>
ཚོགས་པ་ཐམས་ཅད་ཐོབ་པར་འགྱུར་རོ། །ཕྱིར་མི་ལྡོག་པ་ཞེས་བྱའོ། །ཕྱིར་མི་ལྡོག་པའི་གནས་ལ་རབ་ཏུ་གནས་པར་འགྱུར་རོ། །དེ་བཞིན་གཤེགས་པ་ཐམས་ཅད་དགོངས་<line/>
</page>
<page index="453" id="423A">༄༅། །པ་དང༌། ལུང་སྟོན་པ་དང༌། བྱིན་གྱིས་རློབ་པར་འགྱུར་ན། ལྟ་བ་དང༌། ཀློག་པ་དང༌། ཁ་ཏོན་བྱེད་པ་དང༌། འཕགས་པ་སྤྱན་རས་གཟིགས་ཀྱི་དབང་<line/>
ཕྱུག་མཐོང་སྟེ་ཕྱག་འཚལ་བ་དང༌། མཆོད་པ་དང༌། དྲན་པ་དང༌། དུས་གསུམ་དུ་ཤིན་ཏུ་གསལ་བར་ཡིད་ལ་བྱེད་པ་དང༌། མཆོད་ཅིང་ཕྱག་བྱེད་པ་དེ་ལྟ་སྨོས་ཀྱང་ཅི་དགོས་<line/>
ཏེ༑ སེམས་ཅན་དེ་ནི། ང་དང་འདྲ་བ་ཡིན་པར་རིག་པར་བྱའོ། །འཇིག་རྟེན་དབང་ཕྱུག་གི་བྱིན་གྱིས་བརླབས་པའི་ལུས་ཡིན་པར་རིག་པར་བྱའོ། །དེ་བཞིན་གཤེགས་པ་<line/>
ཐམས་ཅད་ཀྱི་བྱིན་གྱི་རླབས་ཀྱིས་བྱིན་གྱིས་བརླབས་པ་དང༌། དབང་བསྐུར་བས་དབང་བསྐུར་བ་ཡིན་པར་རིག་པར་བྱའོ། །གང་ཞིག་ལན་མང་དུ་ཤིན་ཏུ་ལྷག་པར་བྱེད་<line/>
པ་ལྟ་སྨོས་ཀྱང་ཅི་དགོས་ཏེ། སེམས་ཅན་དེ་ནི། དེ་བཞིན་གཤེགས་པའི་སྙིང་པོ་ཡིན་པར་རིག་པར་བྱའོ། །བདག་ཀྱང་དུས་ཐམས་ཅད་དུ་རྟག་ཏུ་རྗེས་སུ་དྲན་པར་<line/>
བགྱིའོ༑ ༑དུས་ཐམས་ཅད་དུ་མཐོང་བ་སྦྱིན་པར་བགྱིའོ། །བསམ་པ་དང་རེ་བ་ཐམས་ཅད་ཡོངས་སུ་རྫོགས་པར་བགྱིའོ། །དེའི་ཚེ་བདག་གིས་སེམས་ཅན་<line/>
ཐམས་ཅད་མྱུར་བ་མྱུར་བར་བྱང་ཆུབ་ཀྱི་སྙིང་པོར་འགྲོ་བ་དང༌། ཆོས་ཀྱི་འཁོར་ལོ་བསྐོར་བར་གཞག་པར་བགྱིའོ། །བཅོམ་ལྡན་འདས། བདག་ནི། གོ་ཆ་<line/>
</page>
<page index="454" id="423B">ཆེན་པོ་བརྟན་པར་ཁས་བླངས་པ་ལ་འཚོལ་བ་ལགས་པས་སེམས་ཅན་ཐམས་ཅད་བསྒྲལ་བའི་ཕྱིར་རེ་བའི་མཆོག་ཐམས་ཅད་ཡོངས་སུ་རྫོགས་པར་བགྱིའོ། །དེ་ནས་དེ་བཞིན་<line/>
གཤེགས་པ་བཅོམ་ལྡན་འདས་ཤཱཀྱ་ཐུབ་པས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་ཀྱི་དབང་ཕྱུག་ལ་འདི་སྐད་ཅེས་བཀའ་སྩལ་ཏོ། །<line/>
སེམས་ཅན་དག་པའི་མཆོག །ལེགས་སོ། །འདི་ནི། མཆོག་ཏུ་དཀོན་པ་སྟེ། འཇིག་རྟེན་ལས་འདས་པའི་ཆོ་ག་དེའི་མིང་འཛིན་པ་ཙམ་གྱིས་སེམས་ཅན་ཡོངས་སུ་གྲོལ་<line/>
བར་འགྱུར་ན། ལྟ་བ་དང༌། ཀློག་པ་དང༌། སྒྲུབ་པ་དང༌། སྨྱུང་བའི་ཆོ་ག་བྱེད་པ་དང༌། སྡོམ་པ་ལ་གནས་པ་ལྟ་སྨོས་ཀྱང་ཅི་དགོས། སེམས་ཅན་དེ་ནི། བླ་ན་མེད་པ་ཡང་<line/>
དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར་རོ། །སེམས་ཅན་དག་པ། དུས་ལ་བབ་པ་གང་ཡིན་པར་ཤེས་ན་སྨྲོས་ཤིག །དེ་ནས་བྱང་ཆུབ་སེམས་<line/>
དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་བཅོམ་ལྡན་འདས་ཀྱི་ཞལ་དུ་བལྟ་ཞིང་བཞིན་འཛུམ་སྟེ་དོན་ཡོད་པ་རྣམ་པར་ལྟར་ལྟ་བའི་ཞགས་པའི་སྙིང་པོ་<line/>
སྨྲས་སོ༑ ༑དུས་གསུམ་དུ་གཤེགས་ཤིང་བཞུགས་པའི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། །རང་སངས་རྒྱས་དང༌། འཕགས་པ་ཉན་ཐོས་ཀྱི་དགེ་འདུན་<line/>
</page>
<page index="455" id="424A">༄༅། །ཐམས་ཅད་ལ་ཕྱག་འཚལ་ལོ། །འཕགས་པ་བྱམས་པ་ལ་སོགས་པ་འཕགས་པ་བྱང་ཆུབ་སེམས་དཔའི་ཚོགས་ཀྱི་མཆོག་ལ་ཕྱག་འཚལ་<line/>
ལོ༑ ༑འཕགས་པ་རྡོ་རྗེ་འཆང་བའི་དཀྱིལ་འཁོར་གྱི་ལྷ་གཤིན་རྗེ་དང༌། ཆུ་ལྷ་དང༌། ལུས་ངན་པོ་དང༌། དྲང་སྲོང་གི་ཚོགས་ཀྱི་མཆོག་ལ་ཕྱག་འཚལ་ལོ། །དཀོན་མཆོག་གསུམ་ལ་<line/>
ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་ཀྱི་དབང་ཕྱུག་ཐུགས་རྗེ་ཆེན་པོ་ལ་ཕྱག་འཚལ་ལོ། །འདི་ལྟ་སྟེ། ཨོཾ་<line/>
སརྦ་ཏ་ཐཱ་ག་ཏ། ཨ་བ་ལོ་ཀི་ཏེ་པཱ་ཤ་ཧྲཱི་ད་ཡ། ཛྭ་ལ་ཛྭ་ལ། བྷ་རྨ་དྷཱ་ཏུ་གརྦྷེ། ཙ་ར་ཙ་ར། མཧཱ་པདྨ་པདྨ་བྷུ་ཛེ། དྷ་ར་དྷ་ར། མ་ཧཱ་པཱ་ཤ་དྷ་རེ། བ་ར་བ་<line/>
ར་བ་ར་ད། ར་ཤྨི་ཤ་ཏ་ས་ཧ་སྲ་པྲ་ཏི་མཎྜི་ཏ་ཤ་རཱི་རེ། ཏ་ར་ཏ་ར། བི་པུ་ལ་ཏེ་ཛ་དྷ་རེ། བྷ་ར་བྷ་ར། ཥ་ཊ་པཱ་ར་མི་ཏཱ་པ་རི་པཱུ་ར་ཎི། ཀ་ལ་ཀ་ལ། མ་ཧཱ་པྲ་ཏྲཱི།<line/>
བེ་ཥ་དྷ་རེ། མ་ལ་མ་ལ། སརྦ་པཱ་པ་ཨཱ་བ་ར་ཎ་མཱ་ལ་ཀིལྤི་ཥ། ནཱ་ཤ་ནི། དྷུ་རུ་དྷུ་རུ། བོ་དྷི་སཏྭ། བི་ཤུདྡྷ་བྷུ་རུ་བྷུ་རུ། མཧཱ་སཏྭ། བཏ་ས་ལེ། ཡ་<line/>
མ་བ་རུ་ཎི། ཀུ་བེ་ར་ཎ་མ་སྐྲི་ཏེ། ཧུ་རུ་ཧུ་རུ་ཧུར། བྲཧྨ། བིཥྞུ། མ་ཧེ་ཤྭ་ར། ཀུ་མཱ་ར། ནནྡི་ཀེ་ཤྭ་ར། ཨཱི་ཤྭ་ར། མ་ཧེ་ཤྭ་ར། དེ་བ་བྲ་ཏྲ། བནྟི་ཏ།<line/>
</page>
<page index="456" id="424B">བནྟི་ཏ། ན་མ་སྐྲྀ་སྟེ། བི་བི་དྷ་མ་ཎི་མོ་ལི་དྷ་རེ། ཨ་མི་ཏཱ་བྷཱ་ཛི་ན། མུ་ཀུ་ཊ། དྷ་རེ། དི་བྱ། མ་ཎི་ཀ་ན་ཀ། བཛྲ་བཻ་ཌཱུཪྻ། མ་ར་ཀ་ཏ། པདྨ་རཱ་ག །ཨེནྡྲ་ནཱི་ལ་དི་བྱ་མུཀྟི་ཀ།<line/>
ཨ་ལཾ་ཀྲྀ་ཏ། ཤ་རཱི་ར། ཤྭེ་ཏ། ཡ་ཛྙོ་པ་བཱི་ཏ་དྷ་རེ། ཛ་ཏ་མུ་ཀུ་ཊ། མཎྜི་ཏ་ནཱ་མ། ཙནྡྲ་རཱ་ཛི་ཏ། པདྨ་དྷ་ར། པདྨ་ཨཱ་ས་ན། པདྨ་བྷུ་ཛ། ཏྲི་ལོ་ཙ་ན། ཏྲི་ཤཱུ་ལ་<line/>
དྷ་ར༑ ད་ཤ་དྷ་ར། སརྦཱ་ཏ་ཐཱ་ག་ཏ། ཨ་བྷི་ཥེ་ཀ་ཏ། ས་ར་ས་ར། སརྦ་པཱ་པ་བྲ་ཤ་མ་ན་ཀ་ར། མཧཱ་ཀཱ་རུ་ཎི་ཀ། ཏུ་རུ་ཏུ་རུ། སརྦ་བ་ར་ད་ཡ་ཀ། བོ་དྷི་བོ་དྷི། སརྦ་ཏ་ཐཱ་ག་ཏ་<line/>
ཨ་བ་ལོ་ཀི་ཏེ། བོ་དྷི་མཎྜ། ཨ་བ་ལོ་ཀི་ཏེ། ལོ་ཀེ་ཤྭ་ར། མ་ཧེ་ཤྭ་ར། ཨ་ཧཱ་ཙིནྟཱ་མ་ཎི། བྷ་ར་བི་ཤྭ་རཱུ་པ། མ་ཧཱ་སཽ་མྱ་བ་དྷ་ན། མ་ཧཱ་ཀཱ་རུ་ཎི་ཀ །བུདྡྷྱ་བུདྡྷྱ། བོ་<line/>
དྷ་ཡ་བོ་དྷ་ཡ། བྷ་ག་ཝཱན། སརྦ་ཏ་ཐཱ་ག་ཏ། ཨ་བ་ལོ་ཀི་ཏེ་གརྦྷེ། མ་ཧཱ་པུ་ཎྱ། ཏེ་ཛ་དྷ་ར་པྲ་བ་ར་སིདྡྷི་ཀ་ར་སརྦ་བྱཱ་དྷི་ཧ་ར། སརྦ་སཏྭ་ཡ་བ་ར་སརྦ་དུཿ་ཁ། པྲ་<line/>
མོ་ཙ་ཀ །མ་ཧཱ་ཀཱ་རུ་ཎི་ཀ་ན་མོ་སྟུ་སྟེ་སྭཱ་ཧཱ། བཅོམ་ལྡན་འདས། བདག་གི་འདི་ནི། རྨད་དུ་བྱུང་བ་རྣམ་པར་ལྟ་བའི་ཞགས་པའི་སྙིང་པོའོ། །དོན་ཡོད་པའི་ཞགས་<line/>
པའི་སྙིང་པོའོ། །རྣམ་པར་གྲོལ་བའི་དཀྱིལ་འཁོར་འཇིག་རྟེན་ལས་འདས་པའི་གཟུངས་ཀྱི་སྙིང་པོའོ། །འཕགས་པ་སྤྱན་རས་གཟིགས་དབང་ཕྱུག་གི་སྙིང་པོའོ། །གཟུགས་<line/>
</page>
<page index="457" id="425A">༄༅། །སྣ་ཚོགས་ཆེན་པོ་སྒྱུ་མ་ལྟ་བུའི་ཏིང་ངེ་འཛིན་རྣམ་པར་འཕྲུལ་པ། ཕྱག་སྟོང་མངའ་བ། དབུ་སྟོང་མངའ་བ། སྤྱན་སྟོང་གིས་རྣམ་པར་གཟིགས་པ། ཕྱག་<line/>
བརྒྱ་སྟོང་གིས་བྱིན་གྱིས་བརླབས་པ། གངྒཱའི་ཀླུང་བྱེ་བ་ཁྲག་ཁྲིག་སྟོང་ཕྲག་བཅུའི་བྱེ་མའི་རྡུལ་ཤིན་ཏུ་ཕྲ་བ་དང་མཉམ་པའི་དམ་ཚིག་གི་དཀྱིལ་འཁོར་དུ་རྗེས་སུ་ཞུགས་<line/>
པ༑ དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་གསང་བ་ལ་འཇུག་པ། སངས་རྒྱས་ཐམས་ཅད་ཀྱི་ཞིང་དུ་འཇུག་པ། བྱང་ཆུབ་ཀྱི་སྙིང་པོར་བགྲོད་པ།<line/>
ཆོས་ཀྱི་འཁོར་ལོ་བསྐོར་བ། ཆོས་ཀྱི་སྒྲོན་མེ་འབར་བ། བདུད་ལ་སོགས་པ་མ་རུངས་པ་ཐམས་ཅད་ཀྱི་བདུད་འཇོམས་པ། ཆོས་ཀྱི་དུང་འབུད་པ། ཆོས་ཀྱི་རྒྱལ་<line/>
མཚན་བསྒྲེང་བ། དམྱལ་བ་ཐམས་ཅད་སེལ་བ། ཆོ་ག་ཞིབ་མོ་ཐམས་ཅད་གྲུབ་པར་མཛད་པ། ཆོ་ག་སྒྲུབ་པ་ཐམས་ཅད་ཀྱི་མཆོག །ས་བཅུ་ཆེན་པོ་ལ་སོ་སོར་འཇོག་<line/>
པ༑ ཕྱིར་མི་ལྡོག་པའི་གནས་ལ་རྗེས་སུ་འཇུག་པ། དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་བ་དང༌། བྱིན་གྱི་རླབས་ཀྱིས་བྱིན་གྱིས་བརླབས་པ། དོན་ཡོད་<line/>
པའི་མཆོག །ཕུན་སུམ་ཚོགས་པ་ཐོབ་པར་མཛད་པ། དོན་ཡོད་པའི་རྣམ་པར་འཕྲུལ་བའི་རྣམ་པར་སྤྲུལ་པ། དོན་ཡོད་པར་སེམས་རྒྱ་མཚོ་སྙེད་ཡང་དག་པར་<line/>
</page>
<page index="458" id="425B">འཛིན་པ། དོན་ཡོད་པར་སེམས་ཅན་ས་བོན་ལ་སོ་སོར་འཇོག་པ། དོན་ཡོད་པར་བྱང་ཆུབ་སེམས་དཔའི་སེམས་པར་འཕྲུལ་པ་ལ་འཇུག་པ། དོན་ཡོད་པར་དེ་བཞིན་གཤེགས་<line/>
པ་ཐམས་ཅད་ཀྱི་རྣམ་པར་འཕྲུལ་པ་ཡོངས་སུ་སྒྲོག་པ། དོན་ཡོད་པར་དེ་བཞིན་གཤེགས་པ་ཐམས་ཅད་མཆོད་པ་དང༌། བསྙེན་བཀུར་གྱི་སྤྲིན་རབ་ཏུ་བྱེད་པ། དོན་ཡོད་<line/>
པར་སེམས་ཅན་ཐམས་ཅད་མི་འཇིགས་པའི་ཁྱིམ་དུ་འཛུད་པ། དོན་ཡོད་པར་སྦྱིན་པ་ཆེན་པོའི་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ། དོན་ཡོད་པར་ལྷ་རྫས་ཀྱི་མེ་<line/>
ཏོག་དང༌། བདུག་པ་དང༌། དྲི་དང༌། ཕྲེང་བ་དང༌། བྱུག་པ་དང༌། ཕྱེ་མ་དང༌། ཆོས་གོས་དང༌། གདུགས་དང༌། རྒྱལ་མཚན་དང༌། བ་དན་དང༌། གོས་དང༌། རྒྱན་<line/>
དང༌། ཆོས་གོས་སྣ་ཚོགས་དང༌། རིན་པོ་ཆེ་བདུན་གྱི་ཆར་འབེབས་སོ། །དོན་ཡོད་པར་ཚེ་ཡོངས་སུ་བརྗེས་ཏེ་སངས་རྒྱས་ཀྱི་ཞིང་ཀུན་ཏུ་བརྒྱན་པ་སྣ་ཚོགས་སུ་དེ་བཞིན་<line/>
གཤེགས་པ་ཐམས་ཅད་ཡང་དག་པར་ལྟ་བ། དོན་ཡོད་པར་བསོད་ནམས་ཀྱི་ཕུང་པོ་ཆེན་པོ་རབ་ཏུ་རྫོགས་པ། དོན་ཡོད་པར་དགེ་བའི་རྩ་བ་ཆེན་པོ་སྐྱེད་པ། དོན་ཡོད་<line/>
པར་དེ་བཞིན་གཤེགས་པ་ཐམས་ཅད་ཡང་དག་པར་མཐོང་བ་དང༌། གྲུབ་པ་དང༌། ཆོ་འཕྲུལ་གྱི་རྣམ་པར་འཕྲུལ་པ་སྟོན་པ། དོན་ཡོད་པར་དབང་ཕྱུག་སྒྲུབ་པ། དོན་ཡོད་<line/>
</page>
<page index="459" id="426A">༄༅། །པར་རིག་སྔགས་དང༌། དཀྱིལ་འཁོར་དང༌། ཕྱག་རྒྱ་དང༌། རིམ་པར་ཕྱེ་བ་དང༌། ཆོ་ག་ཞིབ་མོ་ཡང་དག་པར་སྟོན་པ། དོན་ཡོད་པར་གྲུབ་པ་<line/>
མཐོང་བ། དོན་ཡོད་པར་ཆོ་ག་མཐོང་བ། དོན་ཡོད་པར་ཚེ་རབ་ཏུ་འཕེལ་བ། དོན་ཡོད་པར་སྙན་པར་གྲགས་པ་རབ་ཏུ་སྟོན་པ། དོན་ཡོད་པར་འཁོར་བ་ལས་རབ་ཏུ་སྒྲོལ་<line/>
བ། དོན་ཡོད་པར་སྐྱེ་བ་དང༌། རྒ་བ་དང༌། འཆི་བ་ལས་ཡོངས་སུ་སྒྲོལ་བ། དོན་ཡོད་པར་མཆོག་རབ་ཏུ་སྦྱིན་པ། དོན་ཡོད་པར་བཟླས་བརྗོད་དང༌། ཆོ་ག་རབ་ཏུ་རྫོགས་པ།<line/>
དོན་ཡོད་པར་དྲན་པའི་དགེ་བའི་རྩ་བ་རབ་ཏུ་རྫོགས་པ། དོན་ཡོད་པར་རིག་འཛིན་འཁོར་ལོས་བསྒྱུར་བ་ཐོབ་པར་ཡང་དག་པར་སྟོན་པ། དོན་ཡོད་པར་ལྷའི་གནས་དང༌། གཞལ་<line/>
མེད་ཁང་སུམ་ཅུ་རྩ་གཉིས་ཀྱི་ལྷའི་གནས་སུ་འཇུག་པ། དོན་ཡོད་པར་དགའ་ལྡན་གྱི་གནས་སུ་འཇུག་པ། དོན་ཡོད་པར་འོག་མིན་གྱི་གནས་ཀྱི་བར་དུ་འཇུག་པ། དོན་ཡོད་<line/>
པར་སུམ་ཅུ་རྩ་གསུམ་གྱི་གནས་སུ་བརྒྱ་བྱིན་ལྷའི་རྒྱལ་པོར་འཇུག་པ། དོན་ཡོད་པར་རི་རབ་ཆེན་པོ་ལག་པ་གཅིག་གིས་སྒུལ་བ། དོན་ཡོད་པར་རྫུ་འཕྲུལ་གྱི་སྟོབས་སྟོན་པ། དོན་<line/>
ཡོད་པར་མི་སྣང་བ་སྟོན་པ། དོན་ཡོད་པར་སྟོབས་འཕེལ་བ། དོན་ཡོད་པར་གླིང་བཞི་ལ་དབང་བའི་འཁོར་ལོས་བསྒྱུར་བ་སོ་སོར་འཐོབ་པ་སྟོན་པ། དོན་ཡོད་པར་ཡིད་བཞིན་<line/>
</page>
<page index="460" id="426B">གྱི་ནོར་བུ་ཆེན་པོའི་རིན་པོ་ཆེ་སྣ་ཚོགས་ཀྱི་ཆར་འབེབས་པ། དོན་ཡོད་པར་འབྲུའི་ཆར་འབེབས་པ། དོན་ཡོད་པར་གོས་ཀྱི་ཆར་འབེབས་པ། དོན་ཡོད་པར་རྒྱན་དང༌། ཆོས་གོས་དང༌།<line/>
མུ་ཏིག་གི་ཆུན་འཕྱང་དང༌། གདུབ་ཀོ་ར་དང༌། གསེར་གྱི་ཙོང་ཙོང་དང༌། གདུ་བུ་དང༌། དཔུང་རྒྱན་སྣ་ཚོགས་ཀྱི་ཆར་འབེབས་པ་ཡང་དག་པར་སྟོན་པ། དོན་ཡོད་<line/>
པར་རོ་རྣམ་པ་སྣ་ཚོགས་རོའི་མཆོག་རོ་བརྒྱའི་ཁ་ཟས་ཀྱི་ཆར་འབེབས་པ། དོན་ཡོད་པར་སེམས་ཅན་སྣ་ཚོགས་གྲོལ་བ་སྟོན་པ། དོན་ཡོད་པར་བསྟན་བཅོས་དང༌།<line/>
ཚིགས་ལེའུར་བཅས་པ་དང༌། ཚུལ་དང༌། འདུལ་བ་དང༌། མདོ་སྡེ་དང༌། ལུང་བསྟན་པ་དང༌། ཚིགས་སུ་བཅད་པ་དང༌། ཆེད་དུ་བརྗོད་པ་དང༌། གླེང་གཞི་དང༌། དེ་ལྟ་<line/>
བུ་བྱུང་བ་དང༌། སྐྱེས་པའི་རབས་དང༌། ཤིན་ཏུ་རྒྱས་པ་དང༌། རྨད་དུ་བྱུང་བའི་ཆོས་ཀྱི་མན་ངག་སྣ་ཚོགས་དང༌། ཆོས་མངོན་པ་དང༌། ཚོགས་ཀྱི་གཏམ་ཡང་དག་པར་<line/>
སྟོན་པ་དང༌། དོན་ཡོད་པར་ཐེག་པ་ཆེན་པོ་རྣམ་པ་སྣ་ཚོགས་རྒྱ་མཚོ་ལ་འཇུག་པ་དང༌། རབ་ཏུ་སྟོན་པ། དོན་ཡོད་པར་གནོད་སྦྱིན་དང༌། སྲིན་པོ་དང༌། འབྱུང་པོ་དང༌།<line/>
ཤ་ཟ་དང༌། ཡི་དྭགས་དང༌། གྲུལ་བུམ་དང༌། བརྗེད་བྱེད་དང༌། བགེགས་དང༌། ལོག་འདྲེན་སྣ་ཚོགས་ཉེས་པ་དང༌། གསོང་བ་དང༌། ཤིན་ཏུ་སེལ་བ་ཡང་དག་པར་<line/>
</page>
<page index="461" id="427A">༄༅། །སྟོན་པ་ཡིན་ནོ། །བཅོམ་ལྡན་འདས། དེ་ལྟར་ན། ཡོན་ཏན་ཆེན་པོ་ཅན་གྱི་གཟུངས་ངན་སོང་ཐམས་ཅད་རབ་ཏུ་ཞི་བར་འགྱུར་པ། ཐམས་<line/>
ཅད་དུ་མི་འཇིགས་པའི་གནས་རབ་ཏུ་སྟོན་པ། འཇིག་རྟེན་ལས་འདས་པའི་ལམ་ལེགས་པའི་ལམ་རབ་ཏུ་སྟོན་པ། མྱ་ངན་ལས་འདས་པའི་ལམ་རབ་ཏུ་སྟོན་<line/>
ལ། ཕྱིར་མི་ལྡོག་པའི་གནས་དང༌། སངས་རྒྱས་ཉིད་སྦྱིན་པར་མཛད་པ་ལགས་ཏེ། བཅོམ་ལྡན་འདས། དོན་ཡོད་པར་རྣམ་པར་ལྟ་བའི་ཞགས་པའི་སྙིང་<line/>
པོའི་གཟུངས་ཆེན་པོ། འཕགས་པ་སྤྱན་རས་གཟིགས་དབང་ཕྱུག་གི་སྙིང་པོ། ཡོན་ཏན་ཁྱད་པར་ཡོངས་སུ་བསྒྲགས་པ། དེ་བཞིན་གཤེགས་པ་ཐམས་ཅད་<line/>
ཀྱི་སྙིང་པོ་གསང་བ་ལ་རབ་ཏུ་གནས་པ་ལགས་སོ། །དེ་ནས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པས་བྱང་ཆུབ་སེམས་དཔའ་སེམས་དཔའ་ཆེན་པོ་<line/>
སྤྱན་རས་གཟིགས་དབང་ཕྱུག་ལ་འདི་སྐད་ཅེས་བཀའ་སྩལ་ཏོ། །སེམས་དཔའ་ཆེན་པོ། མཆོག་ཏུ་དཀོན་པའི་གཟུངས་འདིའི་སྙིང་པོ་འཇིག་རྟེན་ལས་འདས་པ་རྣམ་པར་<line/>
འཕྲུལ་བ་བཤད་པ་དང༌། དེ་བཞིན་གཤེགས་པ་ཐམས་ཅད་དང༌། བྱང་ཆུབ་སེམས་དཔའི་ཚོགས་ཐམས་ཅད་རྫུ་འཕྲུལ་རྣམ་པར་འཕྲུལ་པ། གསང་བའི་སྙིང་པོ་<line/>
</page>
<page index="462" id="427B">ཡོངས་སུ་བསྒྲགས་པ་ལེགས་སོ་ལེགས་སོ། །དེ་དག་ནི། སེམས་ཅན་ཐམས་ཅད་ལ་ལམ་མཆོག །ཤིན་ཏུ་མཆོག་ཏུ་གྱུར་པ། གྱ་ནོམ་པ། བླ་མ། བླ་ན་མེད་པ། མཆོག་<line/>
ཏུ་དཀོན་པའི་གཟུངས་ཀྱི་སྙིང་པོ་གསང་བ་ཡོངས་སུ་བསྒྲགས་པ་སྟེ། གང་གིས་འཁོར་བའི་རྒྱ་མཚོའི་ཆུ་བོ་ཆེན་པོ་དང༌། སྲིད་པའི་རྒྱ་མཚོ་ལས་སེམས་ཅན་ཕ་རོལ་ཏུ་<line/>
སྒྲོལ་བ་ཡིན་ནོ། །སྤྱན་རས་གཟིགས་དབང་ཕྱུག །རིགས་ཀྱི་བུ་ཕོའམ། རིགས་ཀྱི་བུ་མོའམ། དགེ་སློང་ཕའམ། དགེ་སློང་མའམ། དགེ་བསྙེན་ཕའམ། དགེ་བསྙེན་<line/>
མའམ། དགེ་སྦྱོང་ངམ། བྲམ་ཟེའམ། རྒྱལ་རིགས་དང༌། རྗེའུ་རིགས་དང༌། དམངས་རིགས་གང་ལ་ལ་ཞིག་གམ། སེམས་ཅན་གཞན་གང་ཡང་རུང་བས་དོན་ཡོད་པར་རྣམ་<line/>
པར་ལྟ་བའི་སྙིང་པོ་འདི་དང༌། རྨད་དུ་བྱུང་བ་རྣམ་པར་ལྟ་བ་དོན་ཡོད་པའི་སྙིང་པོ་དེ་བཞིན་གཤེགས་པ་ཐམས་ཅད་ཀྱི་སྙིང་པོ། རྣམ་པར་གྲོལ་བའི་དཀྱིལ་འཁོར། དེ་བཞིན་<line/>
གཤེགས་པ་ཐམས་ཅད་རྨད་དུ་བྱུང་བའི་དེ་ཁོ་ན་ཉིད་རྣམ་པར་འཕྲུལ་པ། རྣམ་པར་སྣང་མཛད་ཀྱིས་བྱིན་གྱིས་བརླབས་པ། དམ་ཚིག་ཆེན་པོ་དཀྱིལ་འཁོར་གྱི་མིང་འཛིན་པ་<line/>
ཙམ་གྱིས་ཀྱང་དགེ་བའི་རྩ་བ་ཆེན་པོ་གསོག་པར་འགྱུར་རོ། །བསོད་ནམས་ཀྱི་ཕུང་པོ་ཆེན་པོ་དང་ལྡན་པར་ཡོངས་སུ་འཛིན་པར་ཡང་འགྱུར་རོ། །གངྒཱའི་ཀླུང་འབུམ་ཕྲག་བྱེ་བ་<line/>
</page>
<page index="463" id="428A">༄༅། །ཁྲག་ཁྲིག་དགུ་བཅུ་རྩ་གཉིས་ཀྱི་བྱེ་མའི་རྡུལ་ཕྲ་རབ་དང་མཉམ་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མངོན་<line/>
དུ་མཐོང་བ་དང༌། མངོན་དུ་ཆོས་ཐོས་པ་དང༌། མངོན་དུ་དབྱངས་ཐོས་པ་དང༌། མངོན་དུ་ལུང་བསྟན་པ་ཐོས་པར་འགྱུར་བའི་སེམས་ཅན་ཆེན་པོ་དེ་དག་གིས་ནི། བསོད་ནམས་<line/>
ཀྱི་ཕུང་པོ་ཤིན་ཏུ་ཆེ་བ་དང༌། དགེ་བའི་རྩ་བ་ཆེན་པོ་ཡོངས་སུ་བཟུང་བར་འགྱུར་རོ། །སེམས་ཅན་དེ་གཟུངས་གང་ཡིན་པ་དང༌། དཀྱིལ་འཁོར་དང༌། ཆོ་ག་དང༌། མིང་སྣ་ཚོགས་<line/>
ད་ལྟར་ཐོས་པ་དང༌། ཡང་ན་ཀློག་པ་དང༌། ཡང་ན་ལྟ་བ་ཙམ་མཐོང་བ་ནི། དེ་དང་མཉམ་པ་ཡིན་ཏེ། རིགས་ཀྱི་བུ་ཕོའམ། རིགས་ཀྱི་བུ་མོ་དེ་ནི། བསོད་ནམས་ཀྱི་ཕུང་པོ་ཆེན་པོའི་<line/>
དགེ་བའི་རྩ་བ་དང་ལྡན་པར་འགྱུར་བ་ཡང་དེ་དང་མཉམ་པ་ཡིན་ན། དཀའ་བ་བྱེད་པ་ལྟ་སྨོས་ཀྱང་ཅི་དགོས་ཏེ། དེ་བཞིན་གཤེགས་པ་མཉམ་པ་ཉིད་དུ་ཐོས་པ་དང་མཐོང་བར་<line/>
འགྱུར་རོ། །གང་དག་གཟུངས་འདིའི་དཀྱིལ་འཁོར་འབད་དེ་སྟོབས་དང༌། བརྩོན་འགྲུས་ཕ་རོལ་གནོན་པར་བྱེད་པ་དང༌། ཚོལ་བ་དང༌། འབྲི་བ་དང༌། ཀློག་པ་དང༌། བཟླས་བརྗོད་<line/>
ཀྱི་ཆོ་ག་བྱེད་པ་དང༌། དཀྱིལ་འཁོར་གྱི་ཆོ་གས་སྒྲུབ་པར་བྱེད་པ་དང༌། འབད་པར་བྱེད་པ་དེ་ནི། དཀའ་བ་ཆེན་པོ་ལ་ཞུགས་པ་ཡིན་ནོ། །དེ་དང་མཉམ་པ་ཡིན་ནོ། །དཀའ་བ་གང་<line/>
</page>
<page index="464" id="428B">ཞེ་ན། ཇི་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པས་བསྐལ་པ་གྲངས་མེད་པ་གསུམ་དུ་དཀའ་བ་ལ་ཞུགས་པ་དང༌། སངས་རྒྱས་<line/>
ཏེ་ཆོས་ཀྱི་འཁོར་ལོ་བསྐོར་བའི་བར་ཡིན་ནོ། །རིགས་ཀྱི་བུ་ཕོའམ། རིགས་ཀྱི་བུ་མོའམ། དགེ་སློང་ཕའམ། དགེ་སློང་མའམ། དགེ་བསྙེན་ཕའམ། དགེ་བསྙེན་མའམ། དགེ་<line/>
སྦྱོང་ངམ། བྲམ་ཟེའམ། རྒྱལ་རིགས་སམ། རྗེའུ་རིགས་སམ། དམངས་རིགས་གང་ཡིན་པའམ། སེམས་ཅན་གཞན་གང་ཡང་རུང་བས་གཟུངས་འདིའི་དཀྱིལ་འཁོར་དང༌། ཆོ་ག་<line/>
སྟོབས་ཆེན་པོ་དང༌། ཕ་རོལ་གནོན་པའི་བརྩོན་འགྲུས་ཀྱིས་སྒྲུབ་པར་བྱེད་པ་འདི་ནི། འཇིག་རྟེན་ལས་འདས་པའི་ཆོ་ག་ཚོལ་བ་ཡིན་ནོ། །འདི་ལྟ་སྟེ། འབྲི་བ་དང༌།<line/>
ཀློག་པ་དང༌། ཁ་ཏོན་བྱེད་པ་དང༌། བཟླས་བརྗོད་དང༌། ཆོ་ག་དང༌། དཀྱིལ་འཁོར་ལྟ་བ་དང༌། འཇུག་པ་དང༌། དམ་ཚིག་དང༌། ཕྱག་རྒྱ་བཅིངས་ཏེ་སྒྲུབ་པ་དང༌། འདི་ལྟ་སྟེ། ཐོས་པ་དང༌།<line/>
འཛིན་པ་དང༌། ཀློག་པ་དང༌། ཀུན་ཆུབ་པར་བྱེད་པ་དང༌། ཚུལ་བཞིན་དུ་ཡིད་ལ་བྱེད་པ་དང༌། སེམས་པ་དང༌། དུས་གསུམ་དུ་ལན་གསུམ་དོན་ཡོད་པའི་ཞགས་པའི་སྙིང་པོ་དྲན་པ་དང༌། ཁྲོ་<line/>
བོའི་རྒྱལ་པོས་དབང་བསྐུར་བ་དང༌། གཟུངས་འདི་ཡང་ལན་ཉི་ཤུ་རྩ་གཅིག་ཏུ་བཟླས་བརྗོད་དང༌། ཆོ་ག་དྲན་པ་དང༌། བྱམས་པ་དང༌། སྙིང་རྗེ་དང༌། བྱམས་པས་སྙིང་བརླན་པ་དང༌། སེམས་<line/>
</page>
<page index="465" id="429A">༄༅། །ཅན་ཐམས་ཅད་ལ་སྙིང་བརྩེ་བ་ལྷུར་བྱེད་པ་དེ་ནི། དཀའ་བ་སྤྱོད་པ་ཆེན་པོ་ལ་ཞུགས་པ་ཡིན་ནོ། །བསྐལ་པ་གྲངས་མེད་པ་གསུམ་དུ་དཀའ་བ་སྤྱོད་<line/>
པ་ལ་ཞུགས་པ་དང་འདྲ་བའམ། ལྷག་པ་ཡིན་ནོ། །དེའི་ཚེ་འདི་ཉིད་ལ་འབྲས་བུ་ཆེན་པོ་ཐོབ་པར་འགྱུར་བ་དང༌། འཇིག་རྟེན་ལས་འདས་པ་ཞེས་བྱ་བ་དང༌། སངས་རྒྱས་<line/>
ཉིད་དུ་སོ་སོར་གནས་པ་ཡིན་ནོ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
