<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="92" index="1"/>
<offset page="0" line="0" col="0"/>
<range start="1" end="4"/>
<title>འཕགས་པ་སྤྱན་རས་གཟིགས་དབང་ཕྱུག་གི་གཟུངས་ཞེས་བྱ་བ། </title>
<section>རྒྱུད། </section>
<volume>ཕ</volume>
<status asof="31Jan2012">not checked</status>
</info>
<pageset>
<page index="1" id="1B">༄༅༅། །རྒྱ་གར་སྐད་དུ། ཨཱཪྻ་ཨ་བ་ལོ་ཀི་ཏེ་ཤྭ་ར་ནཱ་མ་དྷ་ར་ཎི། བོད་སྐད་དུ།<line/>
འཕགས་པ་སྤྱན་རས་གཟིགས་དབང་ཕྱུག་གི་གཟུངས་ཞེས་བྱ་བ། འཕགས་པ་སྤྱན་རས་<line/>
གཟིགས་ཐུགས་རྗེ་ཆེན་པོ་དང་ལྡན་པ་ལ་ཕྱག་འཚལ་ལོ། །འཕགས་པ་སྤྱན་རས་<line/>
གཟིགས་དབང་ཕྱུག་བྱམས་པའི་ངང་ལས་སྙིང་རྗེའི་ཤུགས་ཀྱིས་བྱང་ཆུབ་ཀྱི་སེམས་<line/>
</page>
<page index="2" id="2A">༄༅། །རབ་ཏུ་བསྐྱེད་ནས་པདྨ་དང༌། ཉི་མ་དང༌། ཟླ་བའི་གདན་ལ་ཧྲཱིཿའི་འཕྲོ་འདུ་ལས་ཞལ་<line/>
གཅིག་པ་ལ་ཕྱག་བཞི་པ། དང་པོ་གཉིས་ཐལ་མོ་སྦྱར་བ། གཡས་འོག་མ་ན་བགྲང་ཕྲེང་མུ་ཏིག་དཀར་<line/>
པོ། གཡོན་འོག་མ་ན་པདྨ་དཀར་པོ་བསྣམས་པ། སྐུ་མདོག་དཀར་པོ་ཞབས་རྫོགས་པའི་སྐྱིལ་ཀྲུང་བཅས་<line/>
པ། རིན་པོ་ཆེའི་རྒྱན་སྣ་ཚོགས་དང༌། རིན་པོ་ཆེའི་དབུ་རྒྱན་གྱིས་མཛེས་པ། མ་ལྷ་མོ་དྲུག་མ་དང༌། ཡབ་<line/>
ནོར་བུ་རིན་པོ་ཆེས་བརྟེན་པ། བྱང་ཆུབ་སེམས་དཔའ་དང༌། སེམས་མ་རབ་ཏུ་མང་པོས་བསྐོར་ཏེ་<line/>
</page>
<page index="3" id="2B">འདི་སྐད་ཅེས་གསུངས་སོ། །རིགས་ཀྱི་བུའམ། རིགས་ཀྱི་བུ་མོས་སྔགས་འདི་ལན་གཅིག་བརྗོད་དམ། དྲན་ཞིང་<line/>
ཡིད་ལ་བྱས་སམ། བྲིས་ནས་ལུས་ལ་བཅངས་སམ། མོས་ཤིང་གུས་པར་བྱས་ན། མཚམས་མེད་པ་ལྔ་དང༌།<line/>
དེ་དང་ཉེ་བའི་སྡིག་པའི་ལས་ཐམས་ཅད་བྱང་ཞིང༌། ངན་སོང་གསུམ་དང༌། མི་ཁོམ་པ་བརྒྱད་དང༌། སྡུག་བསྔལ་<line/>
དང་བཅས་པར་མི་སྐྱེའོ། །མི་དང༌། མི་མ་ཡིན་པ་དང༌། གཅན་གཟན་གྱི་འཇིགས་པ་ཐམས་ཅད་ལས་གྲོལ་བར་འགྱུར་རོ། །ནད་དང་གདོན་ཐམས་ཅད་ལས་ཐར་བར་འགྱུར་རོ། །ཨོཾ་མ་ཎི་པདྨེ་ཧཱུཾ། ཞེས་བརྗོད་པས་འཕགས་པ་<line/>
སྤྱན་རས་གཟིགས་ཀྱི་ཞལ་མཐོང་བར་འགྱུར་ཞིང༌། ཚེ་འཕོས་ནས་ཀྱང་བདེ་བ་ཅན་དུ་སྐྱེ་སྟེ། འདི་ལ་ཐེ་ཚོམ་མམ།<line/>
</page>
<page index="4" id="3A">༄༅། །སོམ་ཉིའམ། ཡིད་གཉིས་མ་ཟ་ཞིག །འཕགས་པ་སྤྱན་རས་གཟིགས་དབང་ཕྱུག་གི་གཟུངས་<line/>
རྫོགས་སོ།། །།<line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
