<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="34" index="21"/>
<offset page="772" line="17" col="1"/>
<range start="1" end="32"/>
<title>ལྕང་ལོ་ཅན་གྱི་ཕོ་བྲང་གི་མདོ། </title>
<section>སྣ་ཚོགས། </section>
<volume>ཀ</volume>
<status asof="31Jan2012">not checked</status>
</info>
<pageset>
<page index="1" id="388A">།།རྒྱ་གར་སྐད་དུ། ཨཱ་ཊཱ་ནཱ་ཊི་ཡ་སཱུ་ཏྲ། བོད་སྐད་དུ། ལྕང་ལོ་ཅན་གྱི་ཕོ་བྲང་གི་<line/>
མདོ། འཕགས་པ་དཀོན་མཆོག་གསུམ་ལ་གུས་པས་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་རྒྱལ་པོའི་ཁབ་བྱ་རྒོད་ཕུང་<line/>
པོའི་རི་ལ་བཞུགས་སོ། །དེ་ནས་རྒྱལ་པོ་ཆེན་པོ་བཞི་པོ་གནོད་སྦྱིན་མང་པོའི་སྡེ་དང༌། དྲི་ཟ་མང་པོའི་སྡེ་དང༌། གྲུལ་བུམ་གྱི་སྡེ་མང་པོ་དང༌། ཀླུའི་སྡེ་མང་པོ་རྣམས་ཕྱོགས་<line/>
</page>
<page index="2" id="388B">བཞི་བསྲུང་ཞིང་གནས་སོ། །ཕྱོགས་བཞིར་ཚན་ཚན་དུ་གནས་སོ། །ཕྱོགས་བཞི་སྐྱོབ་ཅིང་གནས་སོ། །མཚན་མོ་འོངས་ཏེ། ཁ་དོག་སྣ་ཚོགས་པ་ཅན་གྱིས་བྱ་རྒོད་ཕུང་པོའི་རི་འབའ་<line/>
ཞིག་སྣང་བར་བྱས་ཏེ། བཅོམ་ལྡན་འདས་ག་ལ་བ་དེར་སོང་ནས། བཅོམ་ལྡན་འདས་ལ་ཕྱག་བྱས་ནས་ཕྱོགས་གཅིག་ཏུ་འཁོད་དོ། །གནོད་སྦྱིན་དེ་རྣམས་ལས་ཀྱང༌། གང་ལ་<line/>
ལས་བཅོམ་ལྡན་འདས་ལ་ཕྱག་བྱས་ནས་ཕྱོགས་གཅིག་ཏུ་འཁོད་དོ། །གང་སུ་དག་གིས་བཅོམ་ལྡན་འདས་ལ་བསྙུན་གསོལ་ཏེ། བསྙུན་གསོལ་ནས། ཇི་ལྟར་སྙིང་པོ་དང༌། སྙིང་<line/>
པོ་མེད་པའི་གཏམ་འདྲི་ཞིང་ཕྱོགས་གཅིག་ཏུ་འཁོད་དོ། །གང་སུ་དག་གིས་བཅོམ་ལྡན་འདས་ལ་ཐལ་མོ་སྦྱར་བའི་ཕྱག་བྱས་ནས་ཕྱོགས་གཅིག་ཏུ་འཁོད་དོ། །གང་སུ་དག་གིས་<line/>
མིང་དང་རིགས་སྤྱོད་ཅིང་ཕྱོགས་གཅིག་ཏུ་འཁོད་དོ། །གང་སུ་དག་ཅང་མི་སྨྲ་བར་ཕྱོགས་གཅིག་ཏུ་འཁོད་དོ། །ཕྱོགས་གཅིག་ཏུ་འཁོད་ནས་དེ་ནས་རྒྱལ་པོ་ཆེན་པོ་རྣམ་ཐོས་ཀྱི་<line/>
བུས༑ བཅོམ་ལྡན་འདས་ལ་འདི་སྐད་ཅེས་གསོལ་ཏོ། །གནོད་སྦྱིན་མ་རུངས་པ་གང་ལ་ལ་ཞིག་བཅོམ་ལྡན་འདས་ལ་མ་དད་པར་གྱུར་ཏོ། །གནོད་སྦྱིན་མ་རུངས་པ་གང་ལ་ལ་<line/>
ཞིག་བཅོམ་ལྡན་འདས་ལ་དད་པར་གྱུར་ཏོ། །གནོད་སྦྱིན་འབྲིང་པོ་གང་ལ་ལ་ཞིག་བཙུན་པ་བཅོམ་ལྡན་འདས་ལམ་དད་པར་གྱུར་ཏོ། །གནོད་སྦྱིན་འབྲིང་པོ་གང་ལ་ལ་ཞིག་<line/>
</page>
<page index="3" id="389A">༄༅། །བཙུན་པ་བཅོམ་ལྡན་འདས་ལ་དད་པར་གྱུར་ཏོ། །གནོད་སྦྱིན་དམན་པ་གང་ལ་ལ་ཞིག་བཙུན་པ་བཅོམ་ལྡན་འདས་ལ་མ་དད་པར་གྱུར་ཏོ། །<line/>
གནོད་སྦྱིན་དམན་པ་གང་ལ་ལ་ཞིག་བཙུན་པ་བཅོམ་ལྡན་འདས་ལ་དད་པར་གྱུར་ཏོ། །གནོད་སྦྱིན་གང་ལ་ལ་ཞིག་བཙུན་པ་བཅོམ་ལྡན་འདས་ལ་མ་དད་པར་གྱུར་པའི་<line/>
རྒྱུ་གང་ལགས། བཙུན་པ་བཅོམ་ལྡན་འདས་ཀྱིས་སྲོག་གཅོད་པ་སྤོང་བའི་ཆོས་བསྟན་པ་དང༌། མ་བྱིན་བར་ལེན་པ་སྤོང་བའི་ཆོས་བསྟན་པ་དང༌། འདོད་པ་ལོག་པར་<line/>
སྤྱོད་པ་སྤོང་བའི་ཆོས་བསྟན་པ་དང༌། བརྫུན་དུ་སྨྲ་བ་སྦོང་བའི་ཆོས་བསྟན་པ་དང༌། མྱོས་བར་འགྱུར་བའི་ཆང་གི་བཏུང་བ་སྤོང་བའི་ཆོས་བསྟན་པ་མཛད་ལ། གནོད་སྦྱིན་<line/>
གང་དེ་རྣམས་སྲོག་གཅོད་པ་སྤོང་བ་ལ་མི་དགའ་བར་གྱུར་བ་དང༌། མ་བྱིན་པར་ལེན་པ་སྤོང་བ་ལ་མི་དགའ་བར་གྱུར་པ་དང༌། འདོད་པ་ལོག་པར་སྤྱོད་པ་སྤོང་བ་ལ་མི་<line/>
དགའ་བར་གྱུར་པ་དང༌། བརྫུན་དུ་སྨྲ་བ་སྤོང་བ་ལ་མི་དགའ་བར་གྱུར་པ་དང༌། མྱོས་བར་འགྱུར་བའི་ཆང་གི་བཏུང་བ་སྤོང་བ་ལ་མི་དགའ་བར་གྱུར་པས། དེ་རྣམས་ལ་<line/>
མི་དགའ་ཞིང་མི་འདོད་པར་གྱུར་ཏོ། །བཙུན་པ་བཅོམ་ལྡན་འདས་ཀྱི་ཉན་ཐོས་ཇི་སྙེད་ཡོད་པ་རྣམས་འབྲོག་དགོན་པའི་ལམ་དུ་ཞུགས་ནས་ཉལ་བ་དང༌། འདུག་པ་ལ་<line/>
</page>
<page index="4" id="389B">བརྟེན་ནོ། །སྒྲ་མེད་ཅིང་དབྱངས་མེད་པར་དབེན་པར་གནས་ཤིང་འདུ་འཛིའི་འཚེ་བ་མེད་དོ། །སོ་སོར་དགེ་སྦྱོང་རྣམས་མཐུན་པར་གནས་སོ། །དེ་ན་གནོད་སྦྱིན་མ་རུངས་པ་རྣམས་<line/>
ཀྱི་གནས་ཡོད་དོ། །གང་ཞིག་གིས་བཅོམ་ལྡན་འདས་ཀྱི་གསུང་རབ་ལ་མ་དད་པར་གྱུར་ཏེ། དེ་རྣམས་དད་པར་བྱ་བའི་ཕྱིར་བཙུན་པ་བཅོམ་ལྡན་འདས་ལ་བསླབ་པར་བྱ་སྟེ།<line/>
ལྕང་ལོ་ཅན་གྱི་ཕོ་བྲང་གིས་བསྲུང་དུ་གསོལ། དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་རྣམས་ལ་བསྲུང་བ་དང༌། སྦ་བ་དང༌། འཚེ་བ་མེད་པ་དང༌།<line/>
བདེ་བ་དང༌། ལེགས་པར་གནས་སོ། །བཅོམ་ལྡན་འདས་ཀྱིས་ཅང་མི་གསུང་བའི་ཚུལ་གྱིས་གནང་ངོ༌། །དེ་ནས་རྒྱལ་པོ་ཆེན་པོ་རྣམ་ཐོས་ཀྱི་བུས་བཅོམ་ལྡན་འདས་ཀྱིས་གནང་བ་<line/>
ཤེས་ཏེ། དེའི་ཚེ་འདི་ལྟར་ལྕང་ལོ་ཅན་གྱི་ཕོ་བྲང་གིས་སྲུངས་ཤིག་ཅེས་གསོལ་ཏོ། །སྤྱན་ལྡན་དཔལ་དང་ལྡན་པ་ཡི། །རྣམ་པར་གཟིགས་ལ་ཕྱག་འཚལ་ལོ། །འབྱུང་པོ་རྣམས་<line/>
ལ་བརྩེ་བ་ཡི། །གཙུག་ཏོར་ཅན་ལའང་ཕྱག་འཚལ་ལོ། །མགོན་མེད་རྣམས་ལ་གདུང་བ་ཡི། །ཐམས་ཅད་སྐྱོབ་ལ་ཕྱག་འཚལ་ལོ། །བདུད་ཀྱི་སྡེ་རྣམས་འཇོམས་པ་ཡི། །འཁོར་<line/>
བ་འཇིག་ལ་ཕྱག་འཚལ་ལོ། །བྲམ་ཟེ་དཔལ་དང་ལྡན་པ་ཡི། །གསེར་ཐུབ་ལ་ནི་ཕྱག་འཚལ་ལོ། །སེམས་ཅན་རྣམ་གྲོལ་མཛད་པ་ཡི། །འོད་སྲུང་ལ་ནི་ཕྱག་འཚལ་ལོ། །<line/>
</page>
<page index="5" id="390A">༄༅། །ཤཱཀྱའི་སྲས་ནི་དབལ་དང་ལྡན། །ཉི་མའི་རྒྱུད་ལ་ཕྱག་འཚལ་ལོ། །སྡུག་བསྔལ་ཀུན་ལས་སྒྲོལ་མཛད་བ། །གང་ཞིག་ཆོས་ནི་རབ་སྟོན་མཛད། །<line/>
གང་ཡང་འཇིག་རྟེན་པར་གྱུར་པ། །ཇི་ལྟ་བ་བཞིན་གཟིགས་གྱུར་བའི། །དེ་རྣམས་ལ་ནི་ཕྲམ་མེད། །འཇིགས་པ་མེད་པ་ཆེན་པོའོ། །གང་ཞིག་གཽ་ཏམ་ཕྱག་བྱེད་པ། །ལྷ་དང་མི་<line/>
ལ་ཕན་པ་ཡིན། །རིག་པ་དང་ནི་ཞབས་སུ་ལྡན། །འཇིགས་པ་མེད་པ་ཆེན་པོ་སྟེ། །ཉི་མའི་དཀྱིལ་འཁོར་ཆེན་པོ་ནི། །གང་ཞིག་ཏུ་ནི་ནུབ་ཅིང་འཆར། །གང་དུ་ཉི་མ་ནུབ་གྱུར་པ། །<line/>
དེ་ནི་མཚན་མོར་འགྱུར་བ་ཡིན། །གང་དུ་ཉི་མ་ཤར་གྱུར་པ། །དེ་ནི་ཉིན་མོ་ཞེས་བརྗོད་དོ། །གཏིང་ནི་ཟབ་བའི་རྒྱ་མཚོ་ཡི། །དེ་ནི་ཆུ་ཡི་བཅུད་བཟང་ངོ༌། །དེ་ལྟར་དེར་ནི་སྐྱེས་<line/>
གྱུར་པའི། །རྒྱ་མཚོའི་ཆུ་ཡི་བཅུད་བཞིན་ནོ། །འདིར་ནི་ཤར་གྱི་ཕྱོགས་ཀྱི་ནི། །སྐྱེ་བོ་རྣམས་ལ་འདི་བརྗོད་དེ། །དེ་ཡི་ཕྱོགས་ནི་ཀུན་སྐྱོང་བའི། །རྒྱལ་པོ་ཆེན་པོ་གྲགས་ཆེན་<line/>
ལྡན༑ ༑དྲི་ཟ་རྣམས་ཀྱི་བདག་པོ་སྟེ། །མིང་ནི་རྒྱལ་པོ་ཡུལ་འཁོར་སྐྱོང༌། །དྲི་ཟ་འཁོར་དང་བཅས་པ་ནི། །གླུ་དང་གར་གྱིས་དགའ་བར་བྱེད། །དེ་ཡི་བུ་ནི་མང་པོ་རྣམས། །མིང་<line/>
ནི་གཅིག་ཏུ་ཐོས་པ་སྟེ། །དབང་ངོ་ཞེས་བྱ་སྟོབས་དང་ལྡན། །དེ་ནི་དགུ་བཅུ་རྩ་གཅིག་གོ །དེ་ཡང་སངས་རྒྱས་མཐོང་བ་དང༌། །ཉི་མའི་གཉན་གྱི་སངས་རྒྱས་ནི། །འཇིགས་དང་<line/>
</page>
<page index="6" id="390B">བྲལ་བ་ཆེན་པོ་ལ། །ཐག་རིང་ནས་ནི་ཕྱག་བགྱིའོ། །སྐྱེས་བུ་ཅང་མཁྱེན་ཁྱེད་ཕྱག་འཚལ༑ ༑སྐྱེས་བུ་མཆོག་ཁྱོད་ཕྱག་འཚལ་ལོ། །དགེ་བ་རྟག་ཏུ་གསུང་བ་ལ། །མི་མ་ཡིན་རྣམས་<line/>
ཁྱོད་ཕྱག་འཚལ། །རྟག་ཏུ་འདི་ནི་ཉན་པའོ། །དེ་ཕྱིར་དེ་ལྟར་འདི་བརྗོད་དོ། །རྒྱལ་བ་གཽ་ཏམ་ཕྱག་གྱིས་ཤིག །རྒྱལ་བ་གཽ་ཏམ་ཕྱག་བགྱིད་དོ། །རིག་པ་དང་ནི་ཞབས་སུ་ལྡན། །སངས་<line/>
རྒྱས་གཽ་ཏམ་ཕྱག་འཚལ་ལོ། །གང་ཡང་ཡི་དྭགས་རྗོད་བྱེད་པ། །ཕྲ་མ་རྒྱབ་ཀྱི་ཤ་ཅན་དང༌། །སྲོག་གཅོད་པ་ལ་ཆགས་པ་དང༌། །སྐྱེ་བོ་མ་ལུས་འཇོམས་པའོ། །འདིར་ནི་ལྷོ་ཡི་ཕྱོགས་<line/>
གནས་པའི། །སྐྱེ་བོ་རྣམས་ལ་འདི་སྐད་བརྗོད། །དེ་ཡི་གནས་ནི་ཡོངས་སྐྱོང་བ། །རྒྱལ་པོ་ཆེན་པོ་གྲགས་ལྡན་པ། །གྲུལ་བུམ་རྣམས་ཀྱི་བདག་པོ་སྟེ། །མིང་ནི་འཕགས་སྐྱེས་པོ་ཞེས་<line/>
བྱ༑ ༑གྲུལ་བུམ་འཁོར་དང་བཅས་པ་ནི། །གླུ་དང་གར་གྱིས་དགའ་བར་བྱེད། །དེ་ཡི་བུ་ནི་མང་པོ་རྣམས། །མིང་ནི་གཅིག་ཏུ་ཐོས་པ་སྟེ། །དབང་པོ་ཞེས་བྱ་སྟོབས་དང་ལྡན། །དེ་ནི་<line/>
དགུ་བཅུ་རྩ་གཅིག་གོ །དེ་ཡང་སངས་རྒྱས་མཐོང་བ་དང༌། །ཉི་མའི་རྒྱུད་ཀྱིས་སངས་རྒྱས་ནི། །འཇིགས་དང་བྲལ་བ་ཆེན་པོ་ལ། །ཐག་རིང་ནས་ནི་ཕྱག་བགྱིའོ། །སྐྱེས་བུ་ཅང་མཁྱེན་<line/>
ཁྱེད་ཕྱག་འཚལ། །སྐྱེས་བུ་མཆོག་ཁྱོད་ཕྱག་འཚལ་ལོ། །དགེ་བ་རྟག་ཏུ་གསུང་བ་ལ། །མི་མ་ཡིན་རྣམས་ཁྱེད་ཕྱག་འཚལ། །རྟག་ཏུ་འདི་ནི་ཉན་པའོ། །དེ་ཕྱིར་དེ་ལྟར་འདི་བརྗོད་<line/>
</page>
<page index="7" id="391A">༄༅། །དེ། །རྒྱལ་བ་གཽ་ཏམ་ཕྱག་གྱིས་ཤིག། རྒྱལ་བ་གཽ་ཏམ་ཕྱག་བགྱིད་དོ། །རིག་པ་དང་ནི་ཞབས་སུ་ལྡན། །སངས་རྒྱས་གཽ་ཏམ་ཕྱག་འཚལ་ལོ། །ཉི་མའི་<line/>
དཀྱིལ་འཁོར་ཆེན་པོ་ནི། །གང་ནས་གང་དུ་ཤར་གྱུར་པ། །དེར་ནི་ཉིན་མོར་འགྱུར་བ་སྟེ། །ཉིན་མོ་ཞེས་ནི་བརྗོད་པ་ཡིན། །གང་དུ་ཉི་མ་ནུབ་གྱུར་པ། །དེ་ནི་མཚན་མོར་<line/>
རྗོད་པར་བྱེད། །གཏིང་ནི་ཟབ་པའི་རྒྱ་མཚོ་ཡི། །དེ་ཡི་ཆུ་ནི་བཅུད་བཟང་ངོ༌། །དེ་ལྟར་དེར་ནི་སྐྱེས་གྱུར་པའི། །རྒྱ་མཚོའི་ཆུ་ཡི་བཅུད་བཞིན་ནོ། །འདིར་ནི་ནུབ་ཀྱི་ཕྱོགས་ཀྱི་ནི།།<line/>
སྐྱེ་བོ་རྣམས་ལ་འདི་བརྗོད་དེ། །དེ་ཡི་ཕྱོགས་ནི་ཀུན་སྐྱོང་བའི། །རྒྱལ་པོ་ཆེན་པོ་གྲགས་ཆེན་ལྡན། །ཀླུ་རྣམས་ཀྱི་ནི་བདག་པོ་སྟེ། །འདི་ཡི་མིང་ནི་མིག་མི་བཟང༌། །ཀླུ་ཡི་<line/>
འཁོར་དང་བཅས་པ་ནི། །གླུ་དང་གར་གྱིས་དགའ་བར་བྱེད། །དེ་ཡི་བུ་ནི་མང་པོ་རྣམས། །མིང་ནི་གཅིག་ཏུ་ཐོས་པ་སྟེ། །དབང་པོ་ཞེས་བྱ་སྟོབས་དང་ལྡན། །དེ་ནི་དགུ་བཅུ་<line/>
རྩ་གཅིག་གོ །དེ་ཡང་སངས་རྒྱས་མཐོང་བ་དང༌། །ཉི་མའི་གཉེན་གྱི་སངས་རྒྱས་ནི། །འཇིགས་དང་བྲལ་བ་ཆེན་པོ་ལ། །ཐག་རིང་ནས་ནི་ཕྱག་བགྱིའོ། །སྐྱེས་བུ་ཅང་<line/>
མཁྱེན་ཁྱེད་ཕྱག་འཚལ། །སྐྱེས་བུ་མཆོག་ཁྱོད་ཕྱག་འཚལ་ལོ། །དགེ་བ་རྟག་ཏུ་གསུང་བ་ལ། །མི་མ་ཡིན་རྣམས་ཁྱེད་ཕྱག་འཚལ། །རྟག་ཏུ་འདི་ནི་ཉན་པའོ། །དེ་ཕྱིར་<line/>
</page>
<page index="8" id="391B">དེ་ལྟར་འདི་བརྗོད་དེ། །རྒྱལ་བ་གཽ་ཏམ་ཕྱག་གྱིས་ཤིག། རྒྱལ་བ་གཽ་ཏམ་ཕྱག་བགྱིད་དོ། །རིག་པ་དང་ནི་ཞབས་སུ་ལྡན། །སངས་རྒྱས་གཽ་ཏམ་ཕྱག་འཚལ་ལོ། །གང་ཞིག་བྱང་ཕྱོགས་<line/>
སྒྲ་མི་སྙན། །ལྷུན་པོ་བལྟན་སྡུག་རི་དགའ། །དེར་སྐྱེས་བ་ཡི་མི་རྣམས་ནི། །བདག་གིས་ཡོངས་སུ་བཟུང་བ་མེད། །དེ་རྣམས་ས་བོན་འདེབས་པ་མེད། །རྨོ་བ་ཡང་ནི་མེད་པ་ཡིན། །<line/>
དཀའ་སྤྱད་མེད་པར་འབྲས་སྨིན་ཞིང༌། །མི་རྣམས་ཡོངས་སུ་ལོངས་སྤྱོད་དོ། །སྤུན་མེད་མ་གྲུགས་ཤིན་ཏུ་དག །དྲི་བཟང་འབྲས་ནི་འབྲས་བུར་ལྡན། །འབྲས་ཀྱི་འོ་མ་ལ་འཚེད་<line/>
ཅིང༌། །དེ་བཞིན་བཅོས་ནས་ལོངས་སྤྱོད་དོ། །བ་ལང་རྐང་གཅིག་ལ་ཞོན་ནས། །ཡུལ་དང་ཕྱོགས་སུ་འགྲོ་བར་བྱེད། །རྐང་པ་གཅིག་བའི་ཕྱུག་ཞོན་ནས། །ཡུལ་དང་ཕྱོགས་<line/>
སུ་འགྲོ་བར་བྱེད། །བུད་མེད་ཀྱི་ནི་བཞོན་པ་ལ། །ཞོན་ནས་ཡུལ་དང་ཕྱོགས་སུ་འགྲོ། སྐྱེས་པའི་གཞོན་པ་ལ་ཞོན་ནས། །ཡུལ་དང་ཕྱོགས་སུ་འགྲོ་བར་བྱེད། །གཞོན་ནུ་མ་<line/>
ཡི་བཞོན་པ་ལ། །ཞོན་ནས་ཡུལ་དང་ཕྱོགས་སུ་འགྲོ་།གཞོན་ནུའི་གཞོན་པ་ལ་ཞོན་ནས། །ཡུལ་དང་ཕྱོགས་སུ་འགྲོ་བར་བྱེད། །བཞོན་པ་དེ་རྣམས་ལ་ཞོན་ནས། །ཕྱོགས་<line/>
ཀུན་དུ་ནི་རྗེས་སུ་འགྲོ། གཙོ་བོ་རྒྱལ་པོ་ཁྱེད་མེད་དོ། །གླང་ཆེན་བཞོན་དང་རྟ་ཡི་བཞོན། །ལྷ་ཡི་གཞོན་པ་ལ་གནས་ནས། །ཁང་བཟང་དང་ནི་ཕྱོགས་དང་ནི། །རྒྱལ་པོ་ཆེན་བོ་<line/>
</page>
<page index="9" id="392A">༄༅། །གྲགས་དང་ལྡན། །དེའི་ཡང་གྲུབ་པའི་གྲོང་ཁྱེར་ནི། །དྲི་མེད་བར་སྣང་ལ་གནས་པ། །ལྕང་ལོ་ཅན་དང་ཀུ་ཤའི་གྲོང༌། །ཕ་རོལ་ཀུ་ཤའི་གྲོང་དང་ནི། །<line/>
ནཱ་ཊཱའི་གྲོང་དང་ཕ་རོལ་གྱི། །ཀུ་ཤི་ཏ་ཡི་གྲོང་ཡིན་ནོ། །བྱང་གི་ཕྱོགས་ན་ཐམས་ཅད་རྒྱས། །སྐྱེ་བོའི་ཚོགས་པ་མང་པོ་གནས། །དགུ་བཅུ་རྩ་དགུ་གྲོང་མཁའ་ལ། །རྒྱལ་པོའི་<line/>
ཕོ་བྲང་ལྕང་ལོ་ཅན། །སླར་ཡང་དྲང་སྲོང་ཆེན་པོ་དང༌། །རྒྱལ་པོ་ཆེན་པོ་ལུས་ངན་བོ། །བི་སཱ་ཎཱ་ཞེས་བ་རྒྱལ་པོའི་ཕོ་བྲང་ངོ༌། །དེའི་ཕྱིར་རྒྱལ་པོ་ཆེན་པོ་རྣམ་ཐོས་ཀྱི་བུ་དང༌།<line/>
ལུས་ངན་པོ་ཞེས་བརྗོད་དོ། །སོ་སོར་རབ་ཏུ་གསལ་ཞིང་ཞི་བ་དང༌། དེ་དང་དེར་ནི་དེ་དང་དེ་མདངས་དང༌། དེའི་གཟི་བརྗིད་དང༌། དཔའ་ཞིང་སྟོབས་དང་ལྡན་པའི་རྒྱལ་པོ་<line/>
སྟོབས་དང་ལྡན་པའི་མིང་ངོ༌། །ས་གཞི་ཡང་ནི་བཅུད་ལྡན་ནོ། །གནས་དེར་སྤྲིན་རྣམས་ཆར་འབེབས་པར་བྱེད་དོ། །དེར་ནི་བྷ་ག་ལ་བ་ཏཱི་ཞེས་པའི་རྫིང་བུའོ། །གང་དུ་<line/>
གནོད་སྦྱིན་ཚོགས་དང་ལྷན་ཅིག་ཏུ་གནས་སོ། །དེར་ནི་རྟག་ཏུ་ཤིང་གི་འབྲས། །སྣ་ཚོགས་བྱ་རྣམས་ལྷན་ཅིག་གནས། །རྨ་བྱ་ཁྲུང་ཁྲུང་སྒྲ་སྒྲོགས་ཤིང༌། །ཁུ་བྱུག་<line/>
རྣམས་ནི་ཚན་ཚན་གནས། །ཤང་ཤང་ཏེའུ་སྒྲ་སྒྲོགས་ཤིང༌། །དེ་ནས་ཡང་ནི་ངུར་པ་དང༌། །གོང་མོ་ནགས་ཀྱི་བྱ་གག་ནི། །ནགས་ཀྱི་རྫིང་བུར་གནས་པའོ། །ནེ་ཙོ་རི་<line/>
</page>
<page index="10" id="392B">སྐེགས་དེ་སྒྲ་འབྱིན། །དཎྜ་མཱ་ཊ་བྱ་དཀར་ནི། །དུས་ཀུན་དུ་ནི་མཛེས་པར་བྱེད། །ལུས་ངན་རྒྱལ་པོའི་རྫིང་རྟག་མཛེས། །འདི་ནི་བྱང་གི་ཕྱོགས་ཀྱི་ཡུལ། །སྐྱེ་བོ་རྣམས་ནི་འདི་བཞིན་<line/>
བརྗོད། །དེ་ཡི་ཕྱོགས་ནི་ཡོངས་སྐྱོང་བའི། །རྒྱལ་པོ་ཆེན་པོ་གྲགས་དང་ལྡན། །གནོད་སྦྱིན་རྣམས་ཀྱི་བདག་བོ་སྟེ། །འདི་ཡི་མིང་ནི་ལུས་ངན་པོ། །གནོད་སྦྱིན་འཁོར་དང་བཅས་<line/>
པ་ནི༑ ༑གླུ་དང་གར་གྱིས་དགའ་བར་བྱེད། །དེ་ཡི་བུ་ནི་མང་པོ་རྣམས། །མིང་ནི་གཅིག་ཏུ་ཐོས་པ་སྟེ། །དབང་པོ་ཞེས་བྱ་སྟོབས་དང་ལྡན། །དེ་ནི་དགུ་བཅུ་རྩ་གཅིག་གོ། དེ་ཡང་<line/>
སངས་རྒྱས་མཐོང་བ་དང༌། །ཉི་མའི་གཉེན་གྱི་སངས་རྒྱས་ནི། །འཇིགས་དང་བྲལ་བ་ཆེན་པོ་ལ། །ཐག་རིང་ནས་ནི་ཕྱག་བགྱིའོ། །སྐྱེས་བུ་ཅང་མཁྱེན་ཁྱེད་ཕྱག་འཚལ། །སྐྱེས་བུ་<line/>
མཆོག་ཁྱོད་ཕྱག་འཚལ་ལོ། །དགེ་བ་རྟག་ཏུ་གསུང་བ་ལ། །མི་མ་ཡིན་རྣམས་ཁྱེད་ཕྱག་འཚལ། །རྟག་ཏུ་འདི་ནི་ཉན་པའོ། །དེ་ཕྱིར་དེ་ལྟར་འདི་བརྗོད་དེ། །རྒྱལ་བ་གཽ་ཏམ་<line/>
ཕྱག་གྱིས་ཤིག །རྒྱལ་བ་གཽ་ཏམ་ཕྱག་བགྱིད་དོ། །རིག་པ་དང་ནི་ཞབས་སུ་ལྡན། །སངས་རྒྱས་གཽ་ཏམ་ཕྱག་འཚལ་ལོ། །འདིར་ནི་དྲང་སྲོང་ཆེན་པོས་ལྕང་ལོ་ཅན་གྱི་ཕོ་བྲང་དང་<line/>
བཅས་པས་སྲུངས་ཤིག །དགེ་སློང་ངམ། དགེ་སློང་མ་འམ། དགེ་བསྙེན་ནམ། །དགེ་བསྙེན་མ་རྣམས་ལ་བསྲུང་བ་དང༌། སྦ་བ་དང༌། འཚེ་བ་མེད་པ་དང༌། བདེ་བ་དང༌། ལེགས་<line/>
</page>
<page index="11" id="393A">༄༅། །བར་གནས་སོ། །དྲང་སྲོང་ཆེན་པོ། གང་སུ་དག་དགེ་སློང་དང་བཅས་པའམ། དགེ་སློང་མ་དང་བཅས་པའམ། དགེ་བསྙེན་དང་བཅས་པའམ། དགེ་<line/>
བསྙེན་མ་དང་བཅས་པ་རྣམས་ལ། འདིར་ལྕང་ལོ་ཅན་གྱི་ཕོ་བྲང་གིས་དེ་བསྲུང་བ་དང་ཡོངས་སུ་རྫོགས་པ་ཐམས་ཅད་ཡིད་ལ་ཟུངས་ཤིག །དེའི་ཡང་མི་མ་ཡིན་རྣམས་སོ། །<line/>
གནོད་སྦྱིན་ནམ། གནོད་སྦྱིན་མོའམ། གནོད་སྦྱིན་གྱི་བུ་ཕོའམ། གནོད་སྦྱིན་གྱི་བུ་མོའམ། གནོད་སྦྱིན་གྱི་བློན་པོ་ཆེན་པོའམ། གནོད་སྦྱིན་གྱི་འཁོར་རྨ། གནོད་སྦྱིན་<line/>
གྱི་གཡོག་འཁོར་རམ། དྲི་ཟ་ཕོའམ། དྲི་ཟ་མོའམ། དྲི་ཟའི་བུ་མོའམ། དྲི་ཟའི་བློན་པོ་ཆེན་པོའམ། དྲི་ཟའི་འཁོར་རམ། དྲི་ཟའི་གཡོག་འཁོར་རམ། གྲུལ་བུམ་ཕོའམ།<line/>
གྲུལ་བུམ་མོའམ། གྲུལ་བུམ་གྱི་བུ་ཕོའམ། གྲུལ་བུམ་གྱི་བུ་མོའམ། གྲུལ་བུམ་གྱི་བློན་པོ་ཆེན་པོའམ། གྲུལ་བུམ་གྱི་འཁོར་རམ། གྲུལ་བུམ་གྱི་གཡོག་འཁོར་རམ། ཀླུ་<line/>
ཕོ་འམ། ཀླུ་མོའམ། ཀླུའི་བུ་ཕོའམ། ཀླུའི་བུ་མོའམ། ཀླུའི་བློན་པོ་ཆེན་པོའམ། ཀླུའི་འཁོར་རམ། ཀླུའི་གཡོག་འཁོར་རམ། རབ་ཏུ་སྡང་བའི་སེམས་ཀྱིས་འགྲོའམ།<line/>
རྗེས་སུ་འགྲོའམ། རྗེས་སུ་འགྲོ་བ་དང༌། སྡོད་པ་དང༌། ལྷན་ཅིག་ཏུ་སྡོད་པ་དང༌། གནས་པ་དང༌། ལྷན་ཅིག་ཏུ་གནས་པ་དང༌། ཉལ་བ་དང༌། ལྷན་ཅིག་ཏུ་ཉལ་བ་རྣམས་<line/>
</page>
<page index="12" id="393B">ནི༑ དྲང་སྲོང་ཆེན་པོ། འདི་རྣམས་ནི་མི་མ་ཡིན་ཞེས་བྱའོ། །གྲོང་ངམ། གྲོང་རྡལ་ལམ། བཀུར་སྟིར་བྱེད་པའམ། བསྟི་སྟང་དུ་བྱེད་པ་ལ། དྲང་སྲོང་ཆེན་པོ། མི་མ་ཡིན་རྣམས་ཀྱིས་<line/>
དེ་ཐོབ་པ་མ་ཡིན་ནོ། །རྒྱལ་པོའི་ཕོ་བྲང་ལྕང་ལོ་ཅན་ཞེས་བྱ་བ་ལ་གཞི་འམ། གནས་ས་མེད་དོ། །དྲང་སྲོང་ཆེན་པོ། མི་མ་ཡིན་རྣམས་དང༌། གནོད་སྦྱིན་རྣམས་ཀྱིས་ལྷན་ཅིག་ཏུ་གནས་<line/>
པའང་མི་ཐོབ་བོ། །དྲང་སྲོང་ཆེན་པོ། གཞན་ཡང༌། མི་མ་ཡིན་རྣམས་ཀྱིས་བཀའ་མཉན་པར་བྱའོ། །དྲང་སྲོང་ཆེན་པོ། གཞན་ཡང༌། མི་མ་ཡིན་རྣམས་ཀྱིས་བདག་ལ་ཕན་པ་རྫོགས་<line/>
པ་དང༌། ཕ་རོལ་ལ་སྨོད་པ་དང༌། རྩོད་པ་དང༌། དྲང་སྲོང་ཆེན་པོ། གཞན་ཡང༌། མི་མ་ཡིན་རྣམས་ལ་སྣོད་མེར་རབ་ཏུ་འབར་བ་མགོ་ལ་བསྐོན་པ་དང༌། དྲང་སྲོང་ཆེན་པོ། གཞན་<line/>
ཡང༌། མི་མ་ཡིན་རྣམས་ཀྱི་མགོ་པོ་ཚལ་བ་བདུན་དུ་གཤེགས་པར་བྱེད་དོ། །དྲང་སྲོང་ཆེན་པོ། གཞན་ཡང༌། མི་མ་ཡིན་ནི་གཏུམ་པ་དང༌། དྲང་པ་དང༌། ཁྲོ་བའོ། །དེ་རྣམས་ཀྱིས་<line/>
འདི་ལྟར་རྒྱལ་པོ་ཆེན་པོ་ལ་རྗོད་པར་བྱེད་དོ། །རྒྱལ་པོ་ཆེན་པོ་ལ་བརྗོད་པར་མ་ནུས་ན་སྐྱེས་བུ་ལ་སོགས་པ་ལ་རྗོད་པར་བྱེད་དོ། །རྒྱལ་པོའི་སྐྱེས་བུ་ལ་བརྗོད་པར་མ་ནུས་ན། དེའི་<line/>
འོག་མའི་སྐྱེས་བུ་རྣམས་ལ་རྗོད་པར་བྱེད་དོ། །དྲང་སྲོང་ཆེན་པོ། དེ་ཡང་མི་མ་ཡིན་རྣམས་རྒྱལ་པོ་ཆེན་པོ་ལ་འགལ་བ་སྨྲ་བའོ། །དྲང་སྲོང་ཆེན་པོ། འདི་ལྟ་སྟེ། མང་ག་དྷའི་<line/>
</page>
<page index="13" id="394A">༄༅། །ཡུལ་གྱི་རྒྱལ་པོ་ལ་ཆོམ་རྐུན་བྱུང་ན་དེ་མ་ཐག་ཏུ་རྒྱལ་པོ་ལ་རྗོད་པར་བྱེད་དོ། །རྒྱལ་པོ་ལ་བརྗོད་པར་མ་ནུས་ན། རྒྱལ་པོའི་སྐྱེས་བུ་ལ་རྗོད་བར་བྱེད་དོ། །<line/>
སྐྱེས་བུ་ལ་བརྗོད་པར་མ་ནུས་ན་དེའི་འོག་མའི་སྐྱེས་བུ་ལ་རྗོད་པར་བྱེད་པ་བཞིན་ནོ། །དྲང་སྲོང་ཆེན་པོ། དེ་ཡང་མ་ག་དྷའི་རྒྱལ་པོ་ལ་ཆོམ་རྐུན་གྱིས་གནོད་པ་བྱེད་པར་བརྗོད་དོ། །<line/>
དྲང་སྲོང་ཆེན་པོ། འདི་ལྟ་བུ་མི་མ་ཡིན་ཡོད་པ་རྣམས་གཏུམ་པ་དང༌། དྲག་པ་དང༌། ཁྲོ་བའོ། །དེ་མ་ཐག་ཏུ་རྒྱལ་པོ་རྣམས་ལ་རྗོད་པར་བྱེད་དོ། །རྒྱལ་བོ་ཆེན་པོ་ལ་བརྗོད་པར་<line/>
མ་ནུས་ན་རྒྱལ་པོའི་སྐྱེས་བུ་ལ་རྗོད་པར་བྱེད་དོ། །སྐྱེས་བུ་ལ་བརྗོད་པར་མ་ནུས་ན་དེ་འོག་མའི་སྐྱེས་བུ་ལ་རྗོད་པར་བྱེད་དོ། །དྲང་སྲོང་ཆེན་པོ། དེ་ནི་མི་མ་ཡིན་རྣམས་རྒྱལ་པོ་<line/>
ཆེན་པོ་རྣམས་ལ་འགལ་བར་རྗོད་པར་བྱེད་དོ། །དྲང་སྲོང་ཆེན་པོ། མི་མ་ཡིན་གང་ཞིག་གནོད་སྦྱིན་ཕོའམ། གནོད་སྦྱིན་མོའམ། གནོད་སྦྱིན་གྱི་བུ་ཕོའམ། གནོད་སྦྱིན་གྱི་<line/>
བུ་མོའམ། གནོད་སྦྱིན་གྱི་བློན་པོ་ཆེན་པོའམ། གནོད་སྦྱིན་གྱི་འཁོར་རམ། གནོད་སྦྱིན་གྱི་གཡོག་འཁོར་རམ། དྲི་ཟ་ཕོའམ། དྲི་ཟ་མོའམ། དྲི་ཟའི་བུ་ཕོའམ། དྲི་<line/>
ཟའི་བུ་མོའམ། དྲི་ཟའི་བློན་པོ་ཆེན་པོའམ། དྲི་ཟའི་གཡོག་འཁོར་རམ། གྲུལ་བུམ་ཕོའམ། གྲུལ་བུམ་མོའམ། གྲུལ་བུམ་གྱི་བུ་ཕོའམ། གྲུལ་བུམ་གྱི་བུ་མོའམ། གྲུལ་<line/>
</page>
<page index="14" id="394B">བུམ་གྱི་བློན་པོ་ཆེན་པོའམ། གྲུལ་བུམ་གྱི་འཁོར་རམ། གྲུལ་བུམ་གྱི་གཡོག་འཁོར་རམ། ཀླུ་ཕོ་འམ། ཀླུ་མོ་འམ། ཀླུའི་བུ་ཕོའམ། ཀླུའི་བུ་མོའམ། ཀླུའི་བློན་པོ་ཆེན་པོའམ། ཀླུའི་<line/>
འཁོར་རམ། ཀླུའི་གཡོག་འཁོར་རམ། རབ་ཏུ་སྡང་བའི་སེམས་ཀྱིས་དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་རྣམས་འགྲོ་བའམ། རྗེས་སུ་འགྲོ་བའམ།<line/>
རྗེས་སུ་འགྲོ་བ་དང༌། སྡོད་པ་དང༌། ལྷན་ཅིག་ཏུ་སྡོད་པ་དང༌། གནས་པ་དང༌། ལྷན་གཅིག་ཏུ་གནས་པ་དང༌། ཉལ་བ་དང༌། ལྷན་ཅིག་ཏུ་ཉལ་བ་དང༌། འདི་རྣམས་ནི་གནོད་སྦྱིན་<line/>
རྣམས་དང༌། གནོད་སྦྱིན་ཆེན་པོ་རྣམས་དང༌། སྡེ་དཔོན་རྣམས་དང༌། སྡེ་དཔོན་ཆེན་པོ་རྣམས་ལ་གསོལ་བར་བྱེད་པ་དང༌། ང་རོ་སྒྲོགས་པར་བྱེད་པ་དང༌། སྒྲ་ཆེར་སྒྲོགས་པར་<line/>
བྱེད་པའོ། །འདིར་གནོད་སྦྱིན་གྱིས་བཟུང་ནས་གནོད་སྦྱིན་འདིས་ཚེ་འཕྲོག་པར་བྱེད་པ་དང༌། གནོད་སྦྱིན་འདིས་འཚེ་བར་བྱེད་པ་དང༌། གནོད་སྦྱིན་འདི་རྣམ་པར་འཐོ་འཚམ་པར་<line/>
བྱེད་པ་དང༌། གནོད་སྦྱིན་འདི་གནོད་པར་བྱེད་པ་དང༌། གནོད་སྦྱིན་འདི་རྣམ་པར་གནོད་པར་བྱེད་པ་དང༌། གནོད་སྦྱིན་འདིས་ནི་མི་གཏོང་བར་བྱེད་དོ། །གནོད་སྦྱིན་རྣམས་དང༌།<line/>
གནོད་སྦྱིན་ཆེན་པོ་རྣམས་དང༌། སྡེ་དཔོན་རྣམས་དང༌། སྡེ་དཔོན་ཆེན་པོ་རྣམས་གང་ཞེ་ན། དབང་པོ་ཟླ་བ་ཆུ་ཟ་དང༌། །བྷཱ་ར་དྭ་ཛ་སྐྱེ་དགུའི་བདག །ཙིནྡན་དང་ནི་འོད་མཆོག་<line/>
</page>
<page index="15" id="395A">༄༅། །དང༌། །མགུལ་བ་མཛེས་དང་མགུལ་ངེས་དང༌། །སྐྱེ་དགུའི་བླ་མར་གྱུར་བ་དང༌། །ལྷ་ལས་བྱུང་བའི་ཁ་ལོ་བ། །དྲི་ཟ་སྣ་ཚོགས་སྡེ་དང་ནི། །མི་རྒྱལ་རྒྱལ་<line/>
བའི་ཁྱུ་མཆོག་དང༌། །དེ་བཞིན་རི་དང་གངས་ཅན་དང༌། །གང་བ་སྨིན་དྲུག་ཕུག་དང་ནི། །འཚོ་བ་དང་ནི་བཏང་བཟུང་དང༌། །སྣ་ཚོགས་བཤེས་གཉེན་གཉའ་ཤིང་འཛིན། །<line/>
ས་སྐྱོང་རབ་ཏུ་རྟོགས་བ་དང༌། །ངོ་ཚ་མིག་དང་ཁང་པ་དང༌། །ལྔ་ལེན་གཏུམ་པོ་ཨཱ་ལ་པ་ཀ། སྲིད་སྒྲུབ་ཡིད་བཟང་བཞིན་བཟང་དང༌། །ཞོ་གདོང་ནོར་བུ་སྤྱོད། །དེ་<line/>
བཞིན་དབང་ཕྱུག་དང་བཅས་སོ། །འདི་རྣམས་ནི་གནོད་སྦྱིན་རྣམས་དང༌། གནོད་སྦྱིན་ཆེན་པོ་རྣམས་དང༌། སྡེ་དཔོན་རྣམས་དང༌། སྡེ་དཔོན་ཆེན་པོ་རྣམས་ལ་གསོལ་<line/>
བར་བྱེད་པ་དང༌། ང་རོ་སྒྲོགས་པར་བྱེད་པ་དང༌། སྒྲ་ཆེར་སྒྲོགས་པར་བྱེད་པའོ། །འདིར་གནོད་སྦྱིན་གྱིས་བཟུང་ནས། གནོད་སྦྱིན་འདིས་ཚེ་འཕྲོག་པར་བྱེད་པ་དང༌།<line/>
གནོད་སྦྱིན་འདི་འཚེ་བར་བྱེད་པ་དང༌། གནོད་སྦྱིན་འདིས་རྣམ་པར་མཐོ་འཚམ་པར་བྱེད་པ་དང༌། གནོད་སྦྱིན་འདིས་གནོད་པར་བྱེད་པ་དང༌། གནོད་སྦྱིན་འདི་རྣམ་<line/>
པར་གནོད་པར་བྱེད་པ་དང༌། གནོད་སྦྱིན་འདིས་ནི་མི་གཏོང་བར་བྱེད་དོ། །དྲང་སྲོང་ཆེན་པོ། འདིས་ནི་ལྕད་ལོ་ཅན་གྱི་ཕོ་བྲང་གིས་སྲུངས་ཤིག། དགེ་སློང་དང༌། དགེ་<line/>
</page>
<page index="16" id="395B">སློང་མ་དང༌། དགེ་བསྙེན་དང༌། དགེ་བསྙེན་མ་རྣམས་ལ་བསྲུང་བ་དང༌། སྦ་བ་དང༌། འཚོ་བ་མེད་པ་དང༌། བདེ་བ་དང་ལེགས་པར་གནས་སོ། །དྲང་སྲོང་ཆེན་པོ། ད་ནི་བདག་ཅག་རྣམས་<line/>
འགྲོ་བར་བགྱིའོ། །བདག་ཅག་རྣམས་ནི་བྱ་བ་མང་བ་དང༌། བྱེད་པ་མང་བས་སོ། །བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ་ཆེན་པོ་ཁྱེད་རྣམས་ད་ནི་འགྲོ་བར་གྱིས་ཤིག །<line/>
དེ་ནས་རྒྱལ་པོ་ཆེན་པོ་བཞི་པོ་རྣམས་ལངས་ནས། བཅོམ་ལྡན་འདས་ལ་ཕྱག་བྱས་ཏེ་བསྐོར་བ་བྱས་ནས་དེར་མི་སྣང་བར་གྱུར་ཏོ། །གནོད་སྦྱིན་དེ་རྣམས་ཀྱང་ལངས་ནས་གང་སུ་དག་<line/>
གིས༑ བཅོམ་ལྡན་འདས་ལ་ཕྱག་བྱས་ཏེ་བསྐོར་བ་བྱས་ནས་དེ་ཉིད་དུ་མི་སྣང་བར་གྱུར་ཏོ། །གང་སུ་དག་གིས་བཅོམ་ལྡན་འདས་ལ་བསྙུན་གསོལ་སྟེ། བསྙུན་གསོལ་ནས་སྙིང་པོ་<line/>
དང༑ སྙིང་པོ་མེད་པ་ཇི་ལྟར་ཞེས་ཞུས་པ་དེ་རྣམས་དེ་ཉིད་དུ་མི་སྣང་བར་གྱུར་ཏོ། །གང་སུ་དག་གིས་བཅོམ་ལྡན་འདས་ག་ལ་བ་དེར་ཐལ་མོ་སྦྱར་ནས་དེ་ཉིད་དུ་མི་སྣང་བར་གྱུར་ཏོ། །<line/>
གང་ལ་ལ་ཞིག་གིས་མིང་དང༌། རིགས་རྣམ་པར་དཔྱད་ནས་དེ་ཉིད་དུ་མི་སྣང་བར་གྱུར་ཏོ། །གང་ལ་ལ་ཞིག་ཅང་མི་སྨྲ་བར་གྱུར་ཏེ་དེ་ཉིད་དུ་མི་སྣང་བར་གྱུར་ཏོ། །ལྕང་ལོ་ཅན་གྱི་ཕོ་<line/>
བླང་གི་མདོ་ལས། སྐབས་རབ་མཆོག་དང་པོའོ།། །།དེ་ནས་ཡང་བཅོམ་ལྡན་འདས་ཀྱིས་དེའི་མཚན་མ་འདས་ནས། དགེ་སློང་རྣམས་བོས་ནས། དགེ་<line/>
</page>
<page index="17" id="396A">༄༅། །སློང་དག། འདིའི་མཚན་མོ་རྒྱལ་པོ་ཆེན་པོ་བཞི་པོ་རྣམས་དང༌། གནོད་སྦྱིན་གྱི་སྡེ་དཔོན་ཆེན་པོ་རྣམས་དང༌། དྲི་ཟའི་སྡེ་མང་པོ་དང༌། གྲུལ་བུ་མ་གྱི་སྡེ་<line/>
མང་པོ་དང༌། ཀླུའི་སྡེ་མང་པོ་དང༌། ཕྱོགས་བཞི་བསྲུང་ཞིང་གནས་སོ། །ཕྱོགས་བཞིར་ཚོན་ཚན་དུ་གནས་སོ། །ཕྱོགས་བཞི་སྐྱོང་ཞིང་གནས་སོ། །མཚན་མོ་འོངས་ཏེ་ཁ་དོག་སྣ་<line/>
ཚོགས་པ་ཅན་གྱིས་བྱ་རྒོད་ཕུང་པོའི་རི་འབའ་ཞིག་སྣང་བར་བྱས་ཏེ། བཅོམ་ལྡན་འདས་ག་ལ་བ་དེར་སོང་སྟེ་སོང་ནས། ང་ལ་ཕྱག་བྱས་ནས་ཕྱོགས་གཅིག་ཏུ་འཁོད་དོ། །<line/>
དགེ་སློང་དག་དང༌། གནོད་སྦྱིན་དེ་རྣམས་གང་ལ་ལ་ཞིག་གིས་ང་ལ་ཕྱག་བྱས་ནས་ཕྱོགས་གཅིག་ཏུ་འཁོད་དོ། །གང་སུ་དག་གིས་ང་ལ་བསྙུན་གསོལ་ཏེ། བསྙུན་གསོལ་<line/>
ནས་ཇི་ལྟར་སྙིང་པོ་དང༌། སྙིང་པོ་མེད་པའི་གཏམ་འདྲི་ཞིང་ཕྱོགས་གཅིག་ཏུ་འཁོད་དོ། །གང་སུ་དག་གིས་ང་ལ་ཐལ་མོ་སྦྱར་ནས་ཕྱོགས་གཅིག་ཏུ་འཁོད་དོ། །གང་སུ་དག་གིས་<line/>
མིང་དང་རིགས་དཔྱོད་ཅིང་ཕྱོགས་གཅིག་ཏུ་འཁོད་དོ། །གང་སུ་དག་ཅང་མི་སྨྲ་བར་ཕྱོགས་གཅིག་ཏུ་འཁོད་དོ། །ཕྱོགས་གཅིག་ཏུ་འཁོད་ནས་དགེ་སློང་དག་དང༌། རྒྱལ་པོ་ཆེན་<line/>
པོ་རྣམ་ཐོས་ཀྱི་བུས་ང་ལ་འདི་སྐད་ཅེས་གསོལ་ནས། གནོད་སྦྱིན་མ་རུངས་པ་ཡོད་པ་རྣམས་བཙུན་པ་བཅོམ་ལྡན་འདས་ལ་མ་དད་པར་གྱུར་ཏོ། །གནོད་སྦྱིན་མ་རུངས་པ་<line/>
</page>
<page index="18" id="396B">གང་ལ་ཞིག་བཅོམ་ལྡན་འདས་ལ་དད་པར་གྱུར་ཏོ། །གནོད་སྦྱིན་འབྲིང་པོ་གང་ལ་ལ་ཞིག་བཙུན་པ་བཅོམ་ལྡན་འདས་ལམ་དད་པར་གྱུར་ཏོ། །གནོད་སྦྱིན་འབྲིང་པོ་གང་ལ་ལ་ཞིག་<line/>
བཙུན་པ་བཅོམ་ལྡན་འདས་ལ་དད་པར་གྱུར་ཏོ། །གནོད་སྦྱིན་དམན་པ་གང་ལ་ལ་ཞིག་བཙུན་པ་བཅོམ་ལྡན་འདས་ལ་མ་དད་པར་གྱུར་ཏོ། །གནོད་སྦྱིན་དམན་པ་གང་ལ་ལ་<line/>
ཞིག་བཙུན་པ་བཅོམ་ལྡན་འདས་ལ་དད་པར་གྱུར་ཏོ། །གནོད་སྦྱིན་གང་ལ་ལ་ཞིག་བཙུན་པ་བཅོམ་ལྡན་འདས་ལ་མ་དད་པར་གྱུར་པའི་རྒྱུ་གང་ལགས། བཙུན་པ་བཅོམ་ལྡན་<line/>
འདས་ཀྱིས་སྲོག་གཅོད་པ་སྤོང་བའི་ཆོས་བསྟན་པ་དང༌། མ་བྱིན་པར་ལེན་པ་སྤོང་བའི་ཆོས་བསྟན་པ་དང༌། འདོད་པས་ལོག་པར་སྤྱོད་པ་སྤོང་བའི་ཆོས་བསྟན་པ་དང༌། བརྫུན་དུ་སྨྲ་<line/>
བ་སྤོང་བའི་ཆོས་བསྟན་པ་དང༌། མྱོས་པར་འགྱུར་བའི་ཆང་གི་བཏུང་བ་སྤོང་བའི་ཆོས་བསྟན་པས་སོ། །གནོད་སྦྱིན་གང་དག་དེ་རྣམས་བཙུན་པས་སྲོག་གཅོད་པ་སྤོང་བ་ལ་མི་དགའ་<line/>
བར་གྱུར་པ་དང༌། མ་བྱིན་པར་ལེན་པ་སྤོང་བ་ལ་མི་དགའ་བར་གྱུར་པ་དང༌། འདོད་པས་ལོག་པར་སྤྱོད་པ་སྤོང་བ་ལ་མི་དགའ་བར་གྱུར་པ་དང༌། བརྫུན་དུ་སྨྲ་བ་སྤོང་བ་ལ་མི་<line/>
དགའ་བར་གྱུར་པ་དང༌། མྱོས་པར་འགྱུར་བའི་ཆང་གི་བཏུང་བ་སྤོང་བ་ལ་མི་དགའ་བར་གྱུར་པས་སོ། །དེ་རྣམས་ལ་མི་དགའ་ཞིང་མི་འདོད་པར་གྱུར་ཏོ། །བཙུན་པ་བཅོམ་<line/>
</page>
<page index="19" id="397A">༄༅། །ལྡན་འདས། ཉན་ཐོས་ཇི་སྙེད་ཡོད་པ་རྣམས་འབྲོག་དགོན་པའི་ལམ་དུ་ཞུགས་ནས་ཉལ་བ་དང༌། འདུག་པ་དང་བརྟེན་ཏོ། །སྒྲ་མེད་ཅིང་དབྱངས་མེད་པར་དབེན་<line/>
པར་གནས་ཤིང་འདུ་འཛིའི་འཚེ་བ་མེད་དོ། །སོ་སོར་དགེ་སྦྱོང་རྣམས་མཐུན་ཞིང་གནས་སོ། །དེ་ན་གནོད་སྦྱིན་མ་རུངས་རྣམས་ཀྱི་གནས་ཡོད་དོ། །གང་ཞིག་བཅོམ་ལྡན་འདས་<line/>
ཀྱི་གསུང་རང་ལམ་དད་པར་གྱུར་ཏེ། དེ་རྣམས་དད་པར་བྱ་བའི་ཕྱིར་བཙུན་པ་བཅོམ་ལྡན་འདས་ལ་བསླབ་པར་བྱ་སྟེ། ལྕང་ལོ་ཅན་གྱི་ཕོ་བྲང་གིས་བསྲུང་དུ་གསོལ། དགེ་<line/>
སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་རྣམས་ལ་བསྲུང་བ་དང༌། སྦ་བ་དང༌། འཚེ་བ་མེད་པ་དང༌། བདེ་བ་དང༌། ལེགས་པར་གནས་སོ། །དགེ་<line/>
སློང་རྣམས་ལ་བདག་གིས་ཅང་མི་གསུང་བའི་ཚུལ་གྱིས་གནང་བ་བྱིན་ནོ། །དེ་ནས་རྒྱལ་པོ་ཆེན་པོ་རྣམ་ཐོས་ཀྱི་བུས་གནང་བ་བྱིན་པར་ཤེས་ཏེ། དེའི་ཚེ་འདི་ལྟར་ལྕང་<line/>
ལོ་ཅན་གྱི་ཕོ་བྲང་གིས་སྲུངས་ཤིག་ཅེས་གསོལ་ཏོ། །སྤྱན་ལྡན་དཔལ་དང་ལྡན་པ་ཡི། །རྣམ་པར་གཟིགས་ལ་ཕྱག་འཚལ་ལོ། །སེམས་ཅན་རྣམས་ལ་བརྩེ་བ་<line/>
ཡི༑ ༑གཙུག་ཏོར་ཅན་ལ་ཕྱག་འཚལ་ལོ། །མགོན་མེད་རྣམས་ལ་གདུང་བ་ཡི། །ཐམས་ཅད་སྐྱོབ་ལ་ཕྱག་འཚལ་ལོ། །འདུད་ཀྱི་སྡེ་རྣམས་འཇོམས་པ་ཡི། །འཁོར་བ་<line/>
</page>
<page index="20" id="397B">འཇིག་ལ་ཕྱག་འཚལ་ལོ། །བྲམ་ཟེ་དཔལ་དང་ལྡན་པ་ཡི། །གསེར་ཐུབ་ལ་ནི་ཕྱག་འཚལ་ལོ། །སེམས་ཅན་རྣམ་གྲོལ་མཛད་པ་ཡི། །འོད་སྲུང་ལ་ནི་ཕྱག་འཚལ་ལོ། །ཤཱཀྱའི་<line/>
སྲས་ནི་དཔལ་དང་ལྡན། །ཉི་མའི་རྒྱུད་ལ་ཕྱག་འཚལ་ལོ། །སྡུག་བསྔལ་ཀུན་ལས་གྲོལ་མཛད་པ། །གང་ཞིག་ཆོས་ནི་རབ་སྟོན་མཛད། །གང་ཡང་འཇིག་རྟེན་པར་གྱུར་<line/>
པ༑ ༑ཇི་ལྟར་བ་བཞིན་གཟིགས་གྱུར་པའི། །དེ་རྣམས་ལ་ནི་ཕྲ་མ་མེད། །འཇིགས་པ་མེད་པ་ཆེན་པོ་ནི། །གང་ཞིག་གཽ་ཏམ་ཕྱག་བྱེད་པ། །ལྷ་དང་མི་ལ་ཕན་པ་ཡིན། །རིག་<line/>
པ་དང་ནི་ཞབས་སུ་ལྡན། །འཇིགས་པ་མེད་པ་ཆེན་པོ་སྟེ། །ཉི་མའི་དཀྱིལ་འཁོར་ཆེན་པོ་ནི། །གང་ཞིག་ཏུ་ནི་ནུབ་ཅིང་འཆར། །གང་དུ་ཉི་མ་ནུབ་གྱུར་པ། །དེར་ནི་མཚན་<line/>
མོར་འགྱུར་བ་ཡིན། །གང་དུ་ཉི་མ་ཤར་གྱུར་པ། །དེར་ནི་ཉིན་མོ་ཞེས་བརྗོད་དོ། །གཏིང་ནི་ཟབ་པའི་རྒྱ་མཚོ་ཡི། །དེ་ཡི་ཆུ་ཡི་བཅུད་བཟང་ངོ༌། །དེ་ལྟར་དེར་ནི་སྐྱེས་གྱུར་པའི།།<line/>
རྒྱ་མཚོའི་ཆུ་ཡི་བཅུད་བཞིན་ནོ། །འདིར་ནི་ཤར་གྱི་ཕྱོགས་ཀྱི་ནི། །སྐྱེ་བོ་རྣམས་ལ་འདི་རྗོད་དོ། །དེ་ཡི་ཕྱོགས་ནི་ཡོངས་སྐྱོང་བའི། །རྒྱལ་པོ་ཆེན་པོ་གྲགས་ཆེན་ལྡན། །དྲི་<line/>
ཟ་རྣམས་ཀྱི་བདག་པོ་སྟེ། །མིང་ནི་རྒྱལ་པོ་ཡུལ་འཁོར་སྐྱོང༌། །དྲི་ཟ་འཁོར་དང་བཅས་པ་ནི། །གླུ་དང་གར་གྱིས་དགའ་བར་བྱེད། །དེ་ཡི་བུ་ནི་མང་པོ་རྣམས། །མིང་ནི་<line/>
</page>
<page index="21" id="398A">༄༅། །གཅིག་ཏུ་ཐོས་པ་སྟེ། །དབང་པོ་ཞེས་བྱ་སྟོབས་དང་ལྡན། །དེ་ནི་དགུ་བཅུ་རྩ་གཅིག་གོ །དེ་ཡང་སངས་རྒྱས་མཐོང་བ་དང༌། །ཉི་མའི་གཉེན་གྱི་སངས་རྒྱས་<line/>
ནི༑ ༑འཇིགས་དང་བྲལ་བ་ཆེན་པོ་ལ། །ཐག་རིང་ནས་ནི་ཕྱག་བགྱིའོ། །སྐྱེས་བུ་ཅང་མཁྱེན་ཁྱེད་ཕྱག་འཚལ། །སྐྱེས་བུ་མཆོག་ཁྱོད་ཕྱག་འཚལ་ལོ། །དགེ་བ་རྟག་ཏུ་གསུང་པ་ལ།།<line/>
མི་མ་ཡིན་རྣམས་ཁྱེད་ཕྱག་འཚལ། །རྟག་ཏུ་འདི་ནི་ཉན་པའོ། །དེ་ཕྱིར་དེ་ལྟར་འདི་བརྗོད་དོ། །རྒྱལ་བ་གཽ་ཏམ་ཕྱག་གྱིས་ཤིག །རྒྱལ་བ་གཽ་ཏམ་ཕྱག་བགྱིའོ། །རིག་པ་དང་ནི་<line/>
ཞབས་སུ་ལྡན། །རྒྱལ་བ་གཽ་ཏམ་ཕྱག་འཚལ་ལོ། །གང་ཡང་ཡི་དྭགས་རྗོད་བྱེད་པ། །ཕྲ་མ་རྒྱབ་ཀྱི་ཤ་ཅན་དང༌། །སྲོག་གཅོད་པ་ལ་ཆགས་པ་དང༌། །སྐྱེས་བུ་མ་ལུས་འཇོམས་<line/>
པའོ༑ ༑འདིར་ནི་ལྷོ་ཡི་ཕྱོགས་གནས་པའི། །སྐྱེ་བོ་རྣམས་ལ་འདི་སྐད་བརྗོད། །དེ་ཡི་གནས་ནི་ཡོངས་སྐྱོང་བ། །རྒྱལ་པོ་ཆེན་པོ་གྲགས་ལྡན་པ། །གྲུལ་བུམ་རྣམས་ཀྱི་བདག་པོ་སྟེ།།<line/>
མིང་ནི་འཕགས་སྐྱེས་པོ་ཞེས་བྱ། །གྲུལ་བུམ་འཁོར་དང་བཅས་པ་ནི། །གླུ་དང་གར་གྱིས་དགའ་བར་བྱེད། །དེ་ཡི་བུ་ནི་མང་པོ་རྣམས། །མིང་ནི་གཅིག་ཏུ་ཐོས་པ་སྟེ། །དབང་པོ་<line/>
ཞེས་བྱ་སྟོབས་དང་ལྡན། །དེ་ནི་དགུ་བཅུ་རྩ་གཅིག་གོ །དེ་ཡང་སངས་རྒྱས་མཐོང་བ་དང༌། །ཉི་མའི་རྒྱུད་ཀྱི་སངས་རྒྱས་ནི། །འཇིགས་དང་བྲལ་བ་ཆེན་པོ་ལ། །ཐག་རིང་ནས་ནི་<line/>
</page>
<page index="22" id="398B">ཕྱག་བགྱིའོ། །སྐྱེས་བུ་ཅང་མཁྱེན་ཁྱེད་ཕྱག་འཚལ། །སྐྱེས་བུ་མཆོག་ཁྱོད་ཕྱག་འཚལ་ལོ། །དགེ་བ་རྟག་ཏུ་གསུང་བ་ལ། །མི་མ་ཡིན་རྣམས་ཁྱེད་ཕྱག་འཚལ། །རྟག་ཏུ་འདི་<line/>
ནི་ཉན་པའོ། །དེ་ཕྱིར་དེ་ལྟར་འདི་བརྗོད་དོ། །རྒྱལ་བ་གཽ་ཏམ་ཕྱག་གྱིས་ཤིག །རྒྱལ་བ་གཽ་ཏམ་ཕྱག་བགྱིད་དོ། །རིག་པ་དང་ནི་ཞབས་སུ་ལྡན། །སངས་རྒྱས་གཽ་ཏམ་ཕྱག་འཚལ་<line/>
ལོ༑ ༑ཉི་མའི་དཀྱིལ་འཁོར་ཆེན་པོ་ནི། །གང་ནས་གང་དུ་ཤར་གྱུར་པ། །དེར་ནི་ཉིན་མོར་འགྱུར་བ་སྟེ། །ཉིན་མོར་ཞེས་ནི་བརྗོད་པ་ཡིན། །གང་དུ་ཉི་མ་ནུབ་གྱུར་པ། །དེ་ནི་མཚན་<line/>
མོར་རྗོད་པར་བྱེད། །གཏིང་ནི་ཟབ་པའི་རྒྱ་མཚོ་ཡི། །དེའི་ཆུ་ཡི་བཅུད་བཟང་ངོ༌། །དེ་ལྟར་དེར་ནི་སྐྱེས་གྱུར་པའི། །རྒྱ་མཚོའི་ཆུ་ཡི་བཅུད་བཞིན་ནོ། །འདིར་ནི་ནུབ་ཀྱི་ཕྱོགས་ཀྱི་ནི།།<line/>
སྐྱེ་བོ་རྣམས་ལ་འདི་བརྗོད་དེ། །དེའི་ཕྱོགས་ནི་ཀུན་བསྐྱོད་པའི། །རྒྱལ་པོ་ཆེན་པོ་གྲགས་ཆེན་ལྡན། །ཀླུ་རྣམས་ཀྱི་ནི་བདག་པོ་སྟེ། །འདི་ཡི་མིང་ནི་མིག་མི་བཟང༌། །ཀླུ་ཡི་འཁོར་<line/>
དང་བཅས་པ་ནི། །གླུ་དང་གར་གྱིས་དགའ་བར་བྱེད། །དེ་ཡི་བུ་ནི་མང་པོ་རྣམས། །མིང་ནི་གཅིག་ཏུ་ཐོས་པ་སྟེ། །དབང་པོ་ཞེས་བྱ་སྟོབས་དང་ལྡན། །དེ་ནི་དགུ་བཅུ་རྩ་གཅིག་གོ།<line/>
དེ་ཡང་སངས་རྒྱས་མཐོང་བ་དང༌། །ཉི་མའི་གཉེན་གྱི་སངས་རྒྱས་ནི། །འཇིགས་དང་བྲལ་བ་ཆེན་པོ་ལ། །ཐག་རིང་ནས་ནི་ཕྱག་བགྱིད་དོ། །སྐྱེས་བུ་ཅང་མཁྱེན་ཁྱེད་ཕྱག་འཚལ། །<line/>
</page>
<page index="23" id="399A">༄༅། །སྐྱེས་བུ་མཆོག་ཁྱོད་ཕྱག་འཚལ་ལོ། །དགེ་བ་རྟག་ཏུ་གསུང་བ་ལ། །མི་མ་ཡིན་རྣམས་ཁྱེད་ཕྱག་འཚལ། །རྟག་ཏུ་འདི་ནི་ཉན་བའོ། །དེ་ཕྱིར་དེ་ལྟར་འདི་<line/>
བརྗོད་དོ། །རྒྱལ་བ་གཽ་ཏམ་ཕྱག་གྱིས་ཤིག །རྒྱལ་བ་གཽ་ཏམ་ཕྱག་བགྱིད་དོ། །རིག་པ་དང་ནི་ཞབས་སུ་ལྡན། །སངས་རྒྱས་གཽ་ཏམ་ཕྱག་འཚལ་ལོ། །གང་ཞིག་བྱང་ཕྱོགས་སྒྲ་མི་<line/>
སྙན༑ ལྷུན་པོ་བལྟ་ན་སྡུག་རི་དགའ། །དེར་སྐྱེས་པ་ཡི་མི་རྣམས་ནི། །བདག་གིར་ཡོངས་སུ་བཟུང་བ་མེད། །དེ་རྣམས་ས་བོན་འདེབས་པ་མེད། །རྨོ་བ་ཡང་ནི་མེད་པ་ཡིན། །<line/>
དཀའ་སྤྱད་མེད་པར་འབྲས་སྨིན་ནས། །མི་རྣམས་ཡོངས་སུ་ལོངས་སྤྱོད་དོ། །སྤུན་མེད་མ་གྲུགས་ཤིན་ཏུ་དག །དྲི་བཟང་འབྲས་ནི་འབྲས་བུར་ལྡན། །འབྲས་ཀྱི་འོ་མ་ལ་འཚེད་<line/>
ཅིང༌། །དེ་བཞིན་བཙོས་ནས་ལོངས་སྤྱོད་དོ། །བ་ལང་རྐང་གཅིག་ལ་ཞོན་ནས། །ཡུལ་དང་ཕྱོགས་སུ་འགྲོ་བར་བྱེད། །རྐང་པ་གཅིག་པའི་ཕྱུགས་ཞོན་ནས། །ཡུལ་དང་ཕྱོགས་<line/>
སུ་འགྲོ་བར་བྱེད། །བུད་མེད་ཀྱི་ནི་བཞོན་པ་ལ། །ཞོན་ནས་ཡུལ་དང་ཕྱོགས་སུ་འགྲོ་།སྐྱེས་བའི་བཞོན་པ་ལ་ཞོན་ནས། །ཡུལ་དང་ཕྱོགས་སུ་འགྲོ་བར་བྱེད། །གཞོན་ནུ་<line/>
མ་ཡི་བཞོན་པ་ལ། །ཞོན་ནས་ཡུལ་དང་ཕྱོགས་སུ་འགྲོ། གཞོན་ནུའི་བཞོན་པ་ལ་ཞོན་ནས། །ཡུལ་དང་ཕྱོགས་སུ་འགྲོ་བར་བྱེད། །བཞོན་པ་དེ་རྣམས་ལ་ཞེན་ནས། །ཕྱོགས་<line/>
</page>
<page index="24" id="399B">ཀུན་དུ་ནི་རྗེས་སུ་འགྲོ་།གཙོ་བོ་རྒྱལ་པོ་ཁྱད་མེད་དོ། །གླང་ཆེན་བཞོན་དང་རྟ་ཡི་བཞོན། །ལྷའི་བཞོན་པ་ལ་གནས་ནས། །ཁང་བཟང་དང་ནི་ཁྱོགས་རྣམས་ནི། །རྒྱལ་པོ་ཆེན་པོ་<line/>
གྲགས་ཆེན་ལྡན། །དེའི་ཡང་གྲུབ་པའི་གྲོང་ཁྱེར་ནི། །དྲི་མེད་པར་སྣང་ལ་གནས་པ། །ལྕང་ལོ་ཅན་དང་ཀུ་ཤའི་གྲོང༌། །ཕ་རོལ་ཀུ་ཤའི་གྲོང་དང་ནི། །ནཱ་ཊཱའི་གྲོང་དང་ཕ་རོལ་གྱི། །<line/>
ཀུ་ཤའི་ཏ་ཡི་གྲོང་ཡིན་ནོ། །བྱང་གི་ཕྱོགས་ན་ཐམས་ཅད་རྒྱས། །སྐྱེ་བོའི་ཚོགས་པ་མང་པོ་གནས། །དགུ་བཅུ་རྩ་དགུ་གྲོང་མཁའ་ལ། །རྒྱལ་པོའི་ཕོ་བྲང་ལྕང་ལོ་ཅན། །སླར་ཡང་<line/>
དྲང་སྲོང་ཆེན་པོ་དང༌། །རྒྱལ་པོ་ཆེན་པོ་ལུས་ངན་པོ། །ཅོག་ལྡན་ཞེས་པ་རྒྱལ་པོ་ཆེན་པོའི་ཕོ་བྲང་ངོ༌། །དེའི་ཕྱིར་རྒྱལ་པོ་ཆེན་པོ་རྣམ་ཐོས་ཀྱི་བུ་དང༌། ལུས་ངན་པོ་ཞེས་བརྗོད་དོ།།<line/>
སོ་སོར་རབ་ཏུ་གསལ་ཞིང་ཞི་བ་དང༌། དེ་དང་དེར་ནི་དེ་དང་དེ་མདངས་དང༌། དེའི་གཟི་བརྗིད་དང༌། དཔའ་ཞིང་སྟོབས་དང་ལྡན་པའི་རྒྱལ་པོ་སྟོབས་དང་ལྡན་པའི་མིང་ངོ༌། །ས་<line/>
གཞི་ཡང་ནི་བཅུད་ལྡན་ནོ། །གནས་དེར་སྤྲིན་རྣམས་ཆར་འབེབས་པར་བྱེད་དོ། །དེར་ནི་བྷ་ག་ལ་བ་ཏཱི་ཞེས་པའི་རྫིང་བུའོ། །གང་དུ་གནོད་སྦྱིན་ཚོགས་དང་ལྷན་ཅིག་ཏུ་གནས་<line/>
སོ༑ ༑དེར་ནི་རྟག་ཏུ་ཤིང་གི་འབྲས། །སྣ་ཚོགས་བྱ་རྣམས་ལྷན་ཅིག་གནས། །རྨ་བྱ་ཁྲུང་ཁྲུང་སྒྲ་སྒྲོགས་ཤིང༌། །ཁུ་བྱུག་རྣམས་ནི་ཚན་ཚན་གནས། །ཤང་ཤང་ཏེའུ་སྒྲ་སྒྲོགས་<line/>
</page>
<page index="25" id="400A">༄༅། །ཤིང༌། །དེ་ནས་ཡང་ནི་དུར་པ་དང༌། །གོང་མོ་ནགས་ཀྱི་བྱ་གག་རྣམས། །ནགས་ཀྱི་རྫིང་བུར་གནས་པའོ། །ནེ་ཙོ་རི་སྐེགས་དེ་སྒྲ་འབྱིན། །དཎྜ་མཱ་ན་<line/>
བྱ་དཀར་དང༌། །དུས་ཀུན་དུ་ནི་མཛེས་པར་བྱེད། །ལུས་ངན་རྒྱལ་པོའི་རྫིང་རྟག་མཛེས། །འདི་ནི་བྱང་གི་ཕྱོགས་ཀྱི་ཡུལ། །སྐྱེ་བོ་རྣམས་ནི་འདི་བཞིན་བརྗོད། །དེ་ཡི་ཕྱོགས་ནི་<line/>
ཡོངས་སྐྱོང་བའི། །རྒྱལ་པོ་ཆེན་པོ་གྲགས་དང་ལྡན། །གནོད་སྦྱིན་རྣམས་ཀྱི་བདག་པོ་སྟེ། །འདི་ཡི་མིང་ནི་ལུས་ངན་བོ། །གནོད་སྦྱིན་འཁོར་དང་བཅས་པ་ནི། །གླུ་དང་གར་<line/>
གྱིས་དགའ་བར་བྱེད། །དེ་ཡི་བུ་ནི་མང་པོ་རྣམས། །མིང་ནི་གཅིག་ཏུ་ཐོས་པ་སྟེ། །དབང་པོ་ཞེས་བྱ་སྟོབས་དང་ལྡན། །དེ་ནི་དགུ་བཅུ་རྩ་གཅིག་གོ །དེ་ཡང་སངས་རྒྱས་མཐོང་<line/>
བ་དང༌། །ཉི་མའི་གཉེན་གྱིས་སངས་རྒྱས་ནི། །འཇིགས་དང་བྲལ་བ་ཆེན་པོ་ལ། །ཐག་རིང་ནས་ནི་ཕྱག་བགྱིའོ། །སྐྱེས་བུ་ཅང་མཁྱེན་ཁྱེད་ཕྱག་འཚལ། །སྐྱེས་བུ་མཆོག་<line/>
ཁྱོད་ཕྱག་འཚལ་ལོ། །དགེ་བ་རྟག་ཏུ་གསུང་བ་ལ། །མི་མ་ཡིན་རྣམས་ཁྱེད་ཕྱག་འཚལ། །རྟག་ཏུ་འདི་ནི་ཉན་པའོ། །དེ་ཕྱིར་དེ་ལྟར་ཉན་པའོ། །དེ་ཕྱིར་དེ་ལྟར་འདི་བརྗོད་<line/>
དོ༑ ༑རྒྱལ་བ་གཽ་ཏམ་ཕྱག་གྱིས་ཤིག །རྒྱལ་བ་གཽ་ཏ་མ་ཕྱག་བགྱིད་དོ། །རིག་པ་དང་ནི་ཞབས་སུ་ལྡན། །སངས་རྒྱས་གཽ་ཏམ་ཕྱག་འཚལ་ལོ། །འདིར་ནི་དྲང་སྲོང་ཆེན་པོས་<line/>
</page>
<page index="26" id="400B">ལྕང་ལོ་ཅན་དང་བཅས་པས་སྲུངས་ཤིག །དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་རྣམས་བསྲུང་བ་དང༌། སྦ་བ་དང༌། འཚེ་བར་མེད་པ་དང༌། བདེ་བ་དང༌།<line/>
ལེགས་པར་གནས་སོ། །དྲང་སྲོང་ཆེན་པོ། གང་སུ་དག །དགེ་སློང་དང་བཅས་པའམ། དགེ་སློང་མ་དང་བཅས་པའམ། དགེ་བསྙེན་དང་བཅས་པའམ། དགེ་བསྙེན་མ་དང་བཅས་<line/>
པ་རྣམས་དང༌། འདིར་ལྕང་ལོ་ཅན་གྱི་ཕོ་བྲང་གིས་དེ་བསྲུང་བ་དང༌། ཡོངས་སུ་རྫོགས་པ་ཐམས་ཅད་ཡོངས་སུ་གཟུང་ཞིག །དེ་ཡང་མི་མ་ཡིན་རྣམས་སོ། །གནོད་སྦྱིན་ནམ། གནོད་<line/>
སྦྱིན་མོའམ། གནོད་སྦྱིན་གྱི་བུ་ཕོའམ། གནོད་སྦྱིན་གྱི་བུ་མོའམ། གནོད་སྦྱིན་གྱི་བློན་པོ་ཆེན་པོའམ། གནོད་སྦྱིན་གྱི་འཁོར་རམ། གནོད་སྦྱིན་གྱི་གཡོག་འཁོར་རམ། དྲི་ཟ་<line/>
ཕོའམ། དྲི་ཟ་མོའམ། དྲི་ཟའི་ཕུ་ཕོའམ། དྲི་ཟའི་བུ་མོའམ། དྲི་ཟའི་བློན་པོ་ཆེན་པོའམ། དྲི་ཟའི་འཁོར་རམ། དྲི་ཟའི་གཡོག་འཁོར་རམ། གྲུལ་བུམ་ཕོའམ། གྲུལ་བུམ་<line/>
མོའམ། གྲུལ་བུམ་གྱི་བུ་ཕོའམ། གྲུལ་བུམ་གྱི་བུ་མོའམ། གྲུལ་བུམ་གྱི་བློན་པོ་ཆེན་པོའམ། གྲུལ་བུམ་གྱི་འཁོར་རམ། གྲུལ་བུམ་གྱི་གཡོག་འཁོར་རམ། ཀླུ་ཕོའམ།<line/>
ཀླུ་མོའམ། ཀླུའི་བུ་ཕོའམ། ཀླུའི་བུ་མོ་འམ། ཀླུའི་བློན་པོ་ཆེན་པོའམ། ཀླུའི་འཁོར་རམ། ཀླུའི་གཡོག་འཁོར་རྣམས། རབ་ཏུ་སྡང་བའི་སེམས་ཀྱིས་འགྲོ་བའམ། རྗེས་<line/>
</page>
<page index="27" id="401A">༄༅། །སུ་འགྲོ་བའམ། རྗེས་སུ་འགྲོ་བ་དང༌། སྡོད་པ་དང༌། ལྷན་ཅིག་ཏུ་སྡོད་པ་དང༌། གནས་པ་དང༌། ལྷན་ཅིག་ཏུ་གནས་པ་དང༌། ཉལ་བ་དང་<line/>
ལྷན་ཅིག་ཏུ་གནས་པ་དང༌། ཉལ་བ་དང༌། ལྷན་ཅིག་ཏུ་ཉལ་བ་རྣམས་ལ། དྲང་སྲོང་ཆེན་པོ། འདི་རྣམས་ནི་མི་མ་ཡིན་རྣམས་ཞེས་བྱའོ། །གྲོང་ངམ། གྲོང་རྡལ་ལམ། བཀུར་སྟིར་བྱེད་<line/>
པའམ། བསྟི་སྟང་དུ་བྱེད་པ་རྣམས། དྲང་སྲོང་ཆེན་པོ། མི་མ་ཡིན་རྣམས་ཀྱིས་དེ་ཐོབ་པ་མ་ཡིན་ནོ། །རྒྱལ་པོ་ཆེན་པོའི་ཕོ་བྲང་ལྕང་ལོ་ཅན་ཞེས་བྱ་བ་གཞིའམ། གནས་ས་མེད་དོ། །དྲང་སྲོང་ཆེན་པོ།<line/>
མི་མ་ཡིན་རྣམས་ཀྱིས་གནོད་སྦྱིན་དང་ལྷན་ཅིག་ཏུ་གནས་པའང་མི་འཐོབ་བོ། །དྲང་སྲོང་ཆེན་པོ། གཞན་ཡང་མི་མ་ཡིན་རྣམས་ཀྱིས་བཀའ་མཉན་པར་བྱའོ། །དྲང་སྲོང་ཆེན་པོ། གཞན་<line/>
ཡང༌། མི་མ་ཡིན་རྣམས་ཀྱིས་བདག་ལ་ཕན་པ་རྫོགས་པ་དང༌། ཕ་རོལ་ལ་སྨོད་པ་དང༌། རྩོད་བ་དང༌། དྲང་སྲོང་ཆེན་པོ། གཞན་ཡང༌། མི་མ་ཡིན་རྣམས་ལ་སྣོད་མེར་རབ་ཏུ་འབར་<line/>
བ་མགོ་ལ་བསྐོན་པ་དང༌། དྲང་སྲོང་ཆེན་པོ། གཞན་ཡང༌། མི་མ་ཡིན་རྣམས་ཀྱི་མགོ་བོ་ཚལ་བ་བདུན་དུ་གཤེགས་པར་བྱེད་དོ། །དྲང་སྲོང་ཆེན་པོ། གཞན་ཡང༌། མི་མ་ཡིན་ནི་གཏུམ་<line/>
བ་དང༌། དྲག་པ་དང༌། ཁྲོ་བའོ། །དེ་རྣམས་ཀྱིས་འདི་ལྟར་རྒྱལ་པོ་ཆེན་པོ་ལ་རྗོད་དོ། །རྒྱལ་པོ་ཆེན་པོ་ལ་བརྗོད་པར་མ་ནུས་ན་སྐྱེས་བུ་ལ་སོགས་པ་ལ་རྗོད་པར་བྱེད་དོ། །<line/>
</page>
<page index="28" id="401B">རྒྱལ་པོ་ཆེན་པོའི་སྐྱེས་བུ་ལ་བརྗོད་པར་མ་ནུས་ན། དེའི་འོག་མའི་སྐྱེས་བུ་ལ་རྗོད་པར་བྱེད་དོ། །དྲང་སྲོང་ཆེན་པོ། དེ་ཡང་མི་མ་ཡིན་རྣམས་རྒྱལ་པོ་ཆེན་པོ་ལ་འགལ་བ་སྨྲ་བའོ། །དྲང་<line/>
སྲོང་ཆེན་པོ། འདི་ལྟ་སྟེ། མ་ག་དྷའི་ཡུལ་གྱི་རྒྱལ་པོ་ལ་ཆོམ་རྐུན་བྱུང་ན། དེ་མ་ཐག་ཏུ་རྒྱལ་པོ་ལ་རྗོད་པར་བྱེད་དོ། །རྒྱལ་པོ་ལ་བརྗོད་པར་མ་ནུས་ན་རྒྱལ་པོའི་སྐྱེས་བུ་ལ་རྗོད་པར་<line/>
བྱེད་དོ། །སྐྱེས་བུ་ལ་བརྗོད་པར་མ་ནུས་ན། དེའི་འོག་མའི་སྐྱེས་བུ་བརྗོད་པར་བྱེད་པ་བཞིན་ནོ། །དྲང་སྲོང་ཆེན་པོ། ཡང་མ་ག་དྷའི་རྒྱལ་པོ་ལ་ཆོམ་རྐུན་གྱིས་གནོད་པ་བྱེད་པར་བརྗོད་<line/>
དོ༑ ༑དྲང་སྲོང་ཆེན་པོ། འདི་ལྟ་བུའི་མི་མ་ཡིན་ཡོད་པ་རྣམས་གཏུམ་པ་དང༌། དྲག་པ་དང༌། ཁྲོ་བའོ། །དེ་མ་ཐག་ཏུ་རྒྱལ་པོ་ཆེན་པོ་རྣམས་ལ་རྗོད་པར་བྱེད་དོ། །རྒྱལ་པོ་ཆེན་པོ་ལ་<line/>
བརྗོད་པར་མ་ནུས་ན་རྒྱལ་པོའི་སྐྱེས་བུ་ལ་རྗོད་པར་བྱེད་དོ། །སྐྱེས་བུ་ལ་བརྗོད་པར་མ་ནུས་ན་དེའི་འོག་མའི་སྐྱེས་བུ་ལ་རྗོད་པར་བྱེད་དོ། །དྲང་སྲོང་ཆེན་པོ། མི་མ་ཡིན་རྣམས་<line/>
རྒྱལ་པོ་ཆེན་པོ་རྣམས་ལ་འགལ་བ་རྗོད་པར་བྱེད་དོ། །དྲང་སྲོང་ཆེན་པོ། མི་མ་ཡིན་གང་ཞིག་གནོད་སྦྱིན་ནམ། གནོད་སྦྱིན་མོ་འམ། གནོད་སྦྱིན་གྱི་བུའམ། གནོད་སྦྱིན་<line/>
གྱི་བུ་མོའམ། གནོད་སྦྱིན་གྱི་བློན་པོ་ཆེན་པོའམ། གནོད་སྦྱིན་གྱི་འཁོར་རམ། གནོད་སྦྱིན་གྱི་གཡོག་འཁོར་རམ། དྲི་ཟ་ཕོའམ། དྲི་ཟ་མོའམ། དྲི་ཟའི་བུ་ཕོའམ།<line/>
</page>
<page index="29" id="402A">༄༅། །དྲི་ཟའི་བུ་མོ་འམ། དྲི་ཟའི་བློན་པོ་ཆེན་པོ་འམ། དྲི་ཟའི་འཁོར་རམ། དྲི་ཟའི་གཡོག་འཁོར་རམ། གྲུལ་བུམ་པོའམ། གྲུལ་བུམ་མོའམ། གྲུལ་བུམ་གྱི་<line/>
བུ་ཕོ་འམ། གྲུལ་བུམ་གྱི་བུ་མོའམ། གྲུལ་བུམ་གྱི་བློན་པོ་ཆེན་པོའམ། གྲུལ་བུམ་གྱི་འཁོར་རམ། གྲུལ་བུམ་གྱི་གཡོག་འཁོར་རམ། ཀླུ་ཕོ་འམ། ཀླུ་མོ་འམ། ཀླུའི་བུ་ཕོ་འམ། ཀླུའི་<line/>
བུ་མོ་འམ། ཀླུའི་བློན་པོ་ཆེན་པོའམ། ཀླུའི་འཁོར་རམ། ཀླུའི་གཡོག་འཁོར་རྣམས་རབ་ཏུ་སྡང་བའི་སེམས་ཀྱིས་དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་<line/>
བསྙེན་མ་རྣམས་འགྲོ་བ་འམ། རྗེས་སུ་འགྲོ་བའམ། རྗེས་སུ་འགྲོ་བ་དང༌། སྡོད་པ་དང༌། ལྷན་ཅིག་ཏུ་སྡོད་པ་དང༌། ཉལ་བ་དང༌། ལྷན་ཅིག་ཏུ་ཉལ་བ་དང༌། འདི་རྣམས་ནི་<line/>
གནོད་སྦྱིན་རྣམས་དང༌། གནོད་སྦྱིན་ཆེན་པོ་རྣམས་དང༌། སྡེ་དཔོན་རྣམས་དང༌། སྡེ་དཔོན་ཆེན་པོ་རྣམས་ལ་གསོལ་བར་བྱེད་པ་དང༌། ང་རོ་སྒྲོགས་པར་བྱེད་པ་དང༌། སྒྲ་<line/>
ཆེར་སྒྲོགས་པར་བྱེད་པའོ། །འདིར་གནོད་སྦྱིན་གྱིས་བཟུང་ནས་གནོད་སྦྱིན་འདིས་ཚེ་འཕྲོག་པར་བྱེད་པ་དང༌། གནོད་སྦྱིན་འདིས་འཚེ་བར་བྱེད་པ་དང༌། གནོད་སྦྱིན་འདིས་<line/>
རྣམ་པར་མཐོ་འཚམ་པར་བྱེད་པ་དང༌། གནོད་སྦྱིན་འདིས་གནོད་པར་བྱེད་པ་དང༌། གནོད་སྦྱིན་འདིས་རྣམ་པར་གནོད་པར་བྱེད་པ་དང༌། གནོད་སྦྱིན་འདིས་མི་གཏོང་པར་<line/>
</page>
<page index="30" id="402B">བྱེད<span class="conversion-problem" title="113: The ACIP {?}, found alone, may intend U+0F08, but it may intend a question mark, i.e. '?', in the output.  It may even mean that the original text could not be deciphered with certainty, like the ACIP {[?]} does.">?</span>་དོ། །གནོད་སྦྱིན་རྣམས་དང༌། གནོད་སྦྱིན་ཆེན་པོ་རྣམས་དང༌། སྡེ་དཔོན་རྣམས་དང༌། སྡེ་དཔོན་ཆེན་པོ་རྣམས་གང་ཞེ་ན། དབང་པོ་ཟླ་བ་ཆུ་ཟླ་དང༌། །བྷཱ་ར་དྭ་ཛ་སྐྱེ་དགུའི་<line/>
བདག །ཙནྡན་དང་ནི་འདོད་མཆོག་དང༌། །མགུལ་པ་མཛེས་དང་མགུལ་ངེས་དང༌། །སྐྱེ་དགུའི་བླ་མར་གྱུར་པ་དང༌། །ལྷ་ལས་བྱུང་བའི་ཁ་ལོ་བ། །དྲི་ཟ་སྣ་ཚོགས་སྡེ་དང་ནི། །མི་<line/>
རྒྱལ་རྒྱལ་བའི་ཁྱུ་མཆོག་དང༌། །དེ་བཞིན་རི་དང་གངས་ཅན་དང༌། །གང་བ་སྨིན་དྲུག་ཕུག་དང་ནི། །འཚེ་བ་དང་ནི་བཏང་བཟུང་དང༌། །སྣ་ཚོགས་བཤེས་གཉེན་གཉའ་ཤིང་འཛིན།།<line/>
ས་སྐྱོང་རབ་ཏུ་རྟོགས་པ་དང༌། །ངོ་ཚ་མིག་དང་ཁང་པ་དང༌། །ལྔ་ལེན་གཏུམ་པོ་ཨཱ་ལ་པ་ཀ །སྲིད་སྒྲུབ་ཡིད་བཟང་བཞིན་བཟང་དང༌། །ཞོ་སྡོང་ནོར་བུ་ནོར་བུ་སྤྱོད། །དེ་བཞིན་དབང་<line/>
ཕྱུག་དང་བཅས་སོ། །འདི་རྣམས་ནི་གནོད་སྦྱིན་རྣམས་དང༌། གནོད་སྦྱིན་ཆེན་པོ་རྣམས་དང༌། སྡེ་དཔོན་རྣམས་དང༌། སྡེ་དཔོན་ཆེན་པོ་རྣམས་ལ་གསོལ་བར་བྱེད་པ་དང༌། ང་རོ་སྒྲོགས་<line/>
པར་བྱེད་པ་དང༌། སྒྲ་ཆེར་སྒྲོགས་པར་བྱེད་པའོ། །འདིར་གནོད་སྦྱིན་གྱིས་བཟུང་ནས། གནོད་སྦྱིན་འདིས་ཚེ་འཕྲོག་པར་བྱེད་པ་དང༌། གནོད་སྦྱིན་འདིས་འཚེ་བར་བྱེད་པ་དང༌།<line/>
གནོད་སྦྱིན་འདིས་རྣམ་པར་མཐོ་འཚམ་པར་བྱེད་པ་དང༌། གནོད་སྦྱིན་འདིས་གནོད་པར་བྱེད་བ་དང༌། གནོད་སྦྱིན་འདིས་རྣམ་པར་གནོད་པར་བྱེད་པ་དང༌། གནོད་སྦྱིན་འདིས་ནི་<line/>
</page>
<page index="31" id="403A">༄༅། །མི་གཏོང་བར་བྱེད་དོ། །དྲང་སྲོང་ཆེན་པོ། འདིས་ནི་ལྕང་ལོ་ཅན་གྱི་ཕོ་བྲང་གིས་སྲུངས་ཤིག །དགེ་སློང་དང༌། དགེ་སློང་མ་དང༌། དགེ་བསྙེན་དང༌། དགེ་<line/>
བསྙེན་མ་དང༌། དགེ་བསྙེན་མ་རྣམས་ལ་བསྲུང་བ་དང༌། སྦ་བ་དང༌། འཚེ་བ་མེད་པ་དང༌། བདེ་བ་དང༌། ལེགས་པར་གནས་སོ། །དྲང་སྲོང་ཆེན་པོ། ད་ནི་བདག་ཅག་རྣམས་འགྲོ་<line/>
བར་བགྱིའོ། །བདག་ཅག་རྣམས་ནི་བྱ་བ་མང་བ་དང༌། བྱེད་པ་མང་བས་སོ། །དགེ་སློང་དག །བདག་གིས་ད་ནི་རྒྱལ་པོ་ཆེན་པོ་རྣམས་ལ་འགྲོ་བའི་གནང་བ་བྱིན་ནོ། །དེ་ནས་རྒྱལ་<line/>
པོ་ཆེན་པོ་བཞི་པོ་རྣམས་ལངས་ནས། བདག་ལ་ཕྱག་བྱས་ཏེ། བསྐོར་བ་བྱས་ནས་དེ་ཉིད་དུ་མི་སྣང་བར་གྱུར་ཏོ། །དགེ་སློང་དག །གནོད་སྦྱིན་རྣམས་ཀྱིས་ཀྱང་ལངས་ནས་<line/>
བདག་ལ་ཕྱག་བྱས་བསྐོར་བ་བྱས་ནས་དེ་ཉིད་དུ་མི་སྣང་བར་གྱུར་ཏོ། །གང་སུ་དག་གིས་བདག་ལ་བསྙུན་གསོལ་ཏེ། བསྙུན་གསོལ་ནས་སྙིང་པོ་དང་།སྙིང་པོ་མེད་པ་ཇི་ལྟར་<line/>
ཞེས་ཞུས་པ་དེ་རྣམས་དེ་ཉིད་དུ་མི་སྣང་བར་གྱུར་ཏོ། །གང་སུ་དག་གིས་བདག་ག་ལ་བ་དེར་ཐལ་མོ་སྦྱར་ནས་འདུད་པ་བྱས་ཏེ་མི་སྣང་བར་གྱུར་ཏོ། །གང་ལ་ལ་ཞིག་གིས་<line/>
མིང་དང༌། རིགས་རྣམ་པར་དཔྱད་ནས་དེ་ཉིད་དུ་མི་སྣང་བར་གྱུར་ཏོ། །གང་ལ་ལ་ཞིག་ཅང་མི་སྨྲ་བར་གྱུར་ཏེ། དེ་ཉིད་དུ་མི་སྣང་བར་གྱུར་ཏོ། །དགེ་སློང་དག། ཁ་ཏོན་དུ་<line/>
</page>
<page index="32" id="403B">ཟུངས་ལ་ལྕང་ལོ་ཅན་གྱི་ཕོ་བྲང་གིས་སྲུངས་ཤིག ། དགེ་སློང་དག །ཆོངས་ལ་ལྕང་ལོ་ཅན་གྱི་ཕོ་བྲང་གིས་སྲུངས་ཤིག །དགེ་སློང་དག །དོན་དང་བཅས་པས་ལྕང་ལོ་ཅན་གྱི་ཕོ་བྲང་གིས་<line/>
སྲུངས་ཤིག །དགེ་སློང་ངམ། དགེ་སློང་མ་འམ། དགེ་བསྙེན་ནམ། དགེ་བསྙེན་མ་རྣམས་ལ་བསྲུང་བ་དང༌། སྦ་བ་དང༌། འཚེ་བ་མེད་པ་དང༌། བདེ་བ་དང༌། ལེགས་པར་གནས་སོ། །<line/>
བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་བ་དང༌། དགེ་སློང་དེ་རྣམས་བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །སྐབས་རབས་མཆོག་གཉིས་པ་སྟེ་ལྕང་<line/>
ལོ་ཅན་གྱི་ཕོ་བྲང་གི་མདོ་རྫོགས་སོ།། །།པཎྜི་ཏ་ཨཱ་ནནད་ཤྲཱིའི་ཞལ་སྔ་ནས། མང་དུ་ཐོས་པའི་ལོཙྪ་བ་ཤཱཀྱའི་དགེ་སློང་ཉི་མ་རྒྱལ་མཚན་དཔལ་བཟང་པོས།<line/>
སྐད་གཉིས་སྨྲ་བ་རྣམས་ཀྱི་གདན་ས་གཙུག་ལག་ཁང་ཆེན་པོ་དཔལ་ཐར་པ་གླིང་དུ་བསྒྱུར་ཅིང་ཞུས་ཏེ་གཏན་ལ་ཕབ་པའོ། །སའི་སྟེང་དུ་ཉི་ཟླ་ལྟར་གྱུར་ཅིག། <line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
