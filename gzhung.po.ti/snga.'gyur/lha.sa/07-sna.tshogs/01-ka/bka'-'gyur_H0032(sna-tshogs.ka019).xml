<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="34" index="19"/>
<offset page="532" line="0" col="0"/>
<range start="1" end="12"/>
<title>ཆོས་ཀྱི་འཁོར་ལོ་རབ་ཏུ་བསྐོར་བའི་མདོ། </title>
<section>སྣ་ཚོགས། </section>
<volume>ཀ</volume>
<status asof="31Jan2012">not checked</status>
</info>
<pageset>
<page index="1" id="268A">༄༅། <small>།འདི་མན་མདོ་ཚན་བཅུ་གསུམ་སྣར་ཐང་བར་དུ་མདོ་ཨ་པའི་གཤམ་དུ་ཡོད་ཀྱང༌། སྡེ་དགེར་གསར་འགྱུར་མདོ་རྣམས་ཤེར་ཕྱིན་དུ་གཏོགས་པ་མ་ཡིན་མོད་ཀྱི། ཕྱིས་འགྱུར་བ་རྣམས་ཕྱོགས་གཅིག་ཏུ་གླེགས་<line/>
བམ་འདིའི་གཤམ་དུ་བཀོད་འདུག་ཅིང༌། ཐེག་པ་ཆེ་ཆུང་གང་ཡིན་དང༌། སྔ་འགྱུར་དང་ཟློས་པ་ཡོད་མེད་སོགས་ཀྱང་མ་བརྟགས་བར་བཞག་བསྣང་བ་བཞིན་བྱས་ཞེས་གསུངས་པ་ལྟར། འདིར་ཡང་པོ་དགྲ་མཚུངས་ཆེད་འདིར་བཞུགས།། །།</small>
<line/>
རྒྱ་གར་སྐད་དུ། དྷརྨ་ཙཀྲ་པྲ་བརྟན་སཱུ་ཏྲ། བོད་སྐད་དུ། ཆོས་ཀྱི་འཁོར་ལོ་རབ་ཏུ་བསྐོར་བའི་མདོ། འཕགས་པ་དཀོན་མཆོག་གསུམ་ལ་གུས་པར་ཕྱག་<line/>
འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་ཡུལ་ཝཱ་ར་ཎཱ་སིའི་དྲང་སྲོང་ལྷུང་བ་རི་དྭགས་རྒྱུ་བའི་གནས་ན་བཞུགས་སོ། །<line/>
དེ་ནས་བཅོམ་ལྡན་འདས་ཀྱིས་དགེ་སློང་ལྔ་སྡེ་རྣམས་བོས་ཏེ་བཀའ་སྩལ་པ། དགེ་སློང་དང༌། རབ་ཏུ་བྱུང་བདག །མཐའ་གཉིས་པོ་འདི་ལ་གནས་པར་<line/>
མི་བྱའོ། །གང་སུ་དག་འདིར་འདོད་པ་རྣམས་དང༌། བདེ་བ་ལ་ཞེན་པ་ནི་མི་རིགས་པ་དང༌། དམན་པར་འགྱུར་རོ། །སོ་སོའི་སྐྱེ་བོ་རྣམས་ནི་དོན་མེད་པ་དང་ལྡན་<line/>
པའི་ཕྱིར། གང་སུ་དག་ལུས་དུབ་པ་དང༌། འབྲལ་བའི་སྡུག་བསྔལ་བསྔགས་པར་བྱ་བ་མ་ཡིན་པ་རྣམས་ཀྱིས་དོན་མེད་པ་དང་ལྡན་ནོ། །དགེ་སློང་དག །འདི་<line/>
</page>
<page index="2" id="268B">རྣམས་ནི་མཐའ་གཉིས་ཀྱི་མཐའ་སྟེ། དེ་ལ་འཇུག་པར་མི་བྱའོ། །དེ་བཞིན་གཤེགས་པ་མངོན་པར་རྫོགས་པར་སངས་རྒྱས་ནས་དབུ་མའི་ལམ་འདི་གསུངས་སོ། །མིག་<line/>
བྱེད་པ་དང༌། ཡེ་ཤེས་བྱེད་པ་དང༌། ཞི་བར་བྱེད་པ་དང༌། མངོན་པར་ཤེས་པ་དང༌། ཡང་དག་པར་ཁོང་དུ་ཆུད་པ་དང༌། མྱ་ངན་ལས་འདས་པ་ལ་ཡང་དག་པར་<line/>
འཇུག་གོ །དགེ་སློང་དག །དེ་བཞིན་གཤེགས་པས་མངོན་པར་རྫོགས་པར་སངས་རྒྱས་ནས་གསུངས་པའི་དབུ་མའི་ལམ་གང་ཞེ་ན། མིག་བྱེད་པ་དང༌། ཡེ་ཤེས་བྱེད་<line/>
པ་དང༌། ཞི་བར་བྱེད་པ་དང༌། མངོན་པར་ཤེས་པ་དང༌། ཡང་དག་པར་ཁོང་དུ་ཆུད་པ་དང༌། མྱ་ངན་ལས་འདས་པ་ལ་ཡང་དག་པར་འཇུག་གོ །དབུ་མའི་ལམ་<line/>
ནི་འཕགས་པའི་ལམ་ཡན་ལག་བརྒྱད་དེ། བརྒྱད་པོ་འདི་ནི། འདི་ལྟ་སྟེ། ཡང་དག་པའི་ལྟ་བ་དང༌། ཡང་དག་པའི་རྟོགས་པ་དང༌། ཡང་དག་པའི་ངག་དང༌།<line/>
ཡང་དག་པའི་ལས་ཀྱི་མཐའ་དང༌། ཡང་དག་པའི་འཚོ་བ་དང༌། ཡང་དག་པའི་རྩོལ་བ་དང༌། ཡང་དག་པའི་དྲན་པ་དང༌། ཡང་དག་པའི་ཏིང་ངེ་འཛིན་ཏོ། །དབུ་མའི་<line/>
ལམ་འདི་འང་དེ་བཞིན་གཤེགས་པ་མངོན་པར་རྫོགས་པར་སངས་རྒྱས་ནས་གསུངས་སོ། །མིག་བྱེད་པ་དང༌། ཡེ་ཤེས་བྱེད་པ་དང༌། ཞི་བར་བྱེད་པ་དང༌། མངོན་པར་<line/>
</page>
<page index="3" id="269A">༄༅། །ཤེས་པ་དང༌། ཡང་དག་པར་ཁོང་དུ་ཆུད་པ་དང༌། མྱ་ངན་ལས་འདས་པ་ལ་ཡང་དག་པར་འཇུག་གོ །འདི་འང༌། དགེ་སློང་ངག། སྡུག་<line/>
བསྔལ་འཕགས་པའི་བདེན་པ་སྟེ། སྐྱེ་བའི་སྡུག་བསྔལ་དང༌། རྒ་བའི་སྡུག་བསྔལ་དང༌། ན་བའི་སྡུག་བསྔལ་དང༌། འཆི་པའི་སྡུག་བསྔལ་དང༌། མི་སྡུག་<line/>
པ་དང་ཕྲད་པའི་སྡུག་བསྔལ་དང༌། སྡུག་པ་དང་བྲལ་བའི་སྡུག་བསྔལ་དང༌། གང་འདོད་པ་བཙལ་ཏེ་མ་རྙེད་པ་དེ་ཡང་སྡུག་བསྔལ་བ་དང༌། མདོར་ན་ཉེ་བར་ལེན་པའི་<line/>
ཕུང་པོ་ལྔ་སྡུག་བསྔལ་ལོ། །འདི་ཡང༌། དགེ་སློང་དག། སྡུག་བསྔལ་ཀུན་འབྱུང་འཕགས་པའི་བདེན་པ་སྟེ། གང་སྲེད་པ་འབྱུང་བ་ཅན་དང༌། དགའ་བའི་འདོད་<line/>
ཆགས་དང་ལྡན་པ་དང༌། དེ་དང༌། དེ་ལ་མངོན་པར་དགའ་བ་ནི། འདི་ལྟ་སྟེ། འདོད་པའི་སྲེད་པ་དང༌། འཁོར་བ་ལ་སྲེད་པ་དང༌། འཁོར་བ་དང་བྲལ་བ་ལ་<line/>
སྲེད་པའོ། །འདི་ཡང༌། དགེ་སློང་དག །སྡུག་བསྔལ་འགོག་པ་འཕགས་པའི་བདེན་པ་སྟེ། གང་ཞིག་འདི་བཞིན་སྲེད་པ་མ་ལུས་པ་ལ་འདོད་ཆགས་དང་བྲལ་བ་<line/>
དང༌། འགོག་པ་དང༌། བོར་བ་དང༌། སོ་སོར་བསྒྱུར་བ་དང༌། གྲོལ་བ་དང༌། གྲོལ་བ་ལ་ཞུམ་པ་མེད་པའོ། །འདི་ཡང༌། དགེ་སློང་དག། སྡུག་བསྔལ་འགོག་<line/>
</page>
<page index="4" id="269B">པར་འགྲོ་བའི་ལམ་འཕགས་པའི་བདེན་པའོ། །འདི་ཡང་འཕགས་པའི་ལམ་ཡན་ལག་བརྒྱད་པ་སྟེ། འདི་ལྟ་སྟེ། ཡང་དག་པའི་ལྟ་བ་དང༌། ཡང་དག་པའི་རྟོག་པ་དང༌།<line/>
ཡང་དག་པའི་ངག་དང༌། ཡང་དག་པའི་ལས་ཀྱི་མཐའ་དང༌། ཡང་དག་པའི་འཚོ་བ་དང༌། ཡང་དག་པའི་རྩོལ་བ་དང༌། ཡང་དག་པའི་ཏིང་ངེ་འཛིན་ཏོ། །དགེ་སློང་དག །<line/>
འདི་ནི་སྡུག་བསྔལ་འཕགས་པའི་བདེན་པ་སྟེ། སྔར་ཆོས་མ་ཐོས་པ་ལ། མིག་བསྐྱེད་པ་དང༌། ཡེ་ཤེས་བསྐྱེད་པ་དང༌། ཤེས་རབ་བསྐྱེད་པ་དང༌། རིག་པ་བསྐྱེད་<line/>
པ་དང༌། སྣང་བ་བསྐྱེད་པའོ། །དེ་ཡང་སྡུག་བསྔལ་འཕགས་པའི་བདེན་པ་སྟེ། དགེ་སློང་དག །འདི་ཡོངས་སུ་ཤེས་པར་བྱའོ། །སྔར་ཆོས་མ་ཐོས་པ་ལ། མིག་<line/>
བསྐྱེད་པ་དང༌། ཡེ་ཤེས་བསྐྱེད་པ་དང༌། ཤེས་རབ་བསྐྱེད་པ་དང༌། རིག་པ་བསྐྱེད་པ་དང༌། སྣང་བ་བསྐྱེད་པའོ། །འདི་ནི་སྡུག་བསྔལ་ཀུན་འབྱུང་འཕགས་<line/>
པའི་བདེན་པ་སྟེ། དགེ་སློང་དག། འདི་ནི་སྔར་ཆོས་མ་ཐོས་པ་ལ། མིག་བསྐྱེད་པ་དང༌། ཡེ་ཤེས་བསྐྱེད་པ་དང༌། ཤེས་རབ་བསྐྱེད་པ་དང༌། རིག་པ་བསྐྱེད་<line/>
པ<span class="conversion-problem" title="113: The ACIP {?}, found alone, may intend U+0F08, but it may intend a question mark, i.e. '?', in the output.  It may even mean that the original text could not be deciphered with certainty, like the ACIP {[?]} does.">?</span>་དང༌། སྣང་བ་བསྐྱེད་པའོ། །འདི་ཡང་སྡུག་བསྔལ་ཀུན་འབྱུང་འཕགས་པའི་བདེན་པ་སྟེ་རབ་ཏུ་སྤང་བར་བྱའོ། །དགེ་སློང་དག །འདི་ནི་སྔར་ཆོས་མ་ཐོས་པ་<line/>
</page>
<page index="5" id="270A">༄༅། །ལ༑ མིག་བསྐྱེད་པ་དང༌། ཡེ་ཤེས་བསྐྱེད་པ་དང༌། ཤེས་རབ་བསྐྱེད་པ་དང༌། རིག་པ་བསྐྱེད་པ་དང༌། སྣང་བ་བསྐྱེད་<line/>
པའོ། །འདི་ནི་སྡུག་བསྔལ་འགོག་པ་འཕགས་པའི་བདེན་པ་སྟེ། དགེ་སློང་དག །འདི་ནི་སྔར་ཆོས་མ་ཐོས་པ་ལ། མིག་བསྐྱེད་པ་དང༌། ཡེ་ཤེས་<line/>
བསྐྱེད་པ་དང༌། ཤེས་རབ་བསྐྱེད་པ་དང༌། རིག་པ་བསྐྱེད་པ་དང༌། སྣང་བ་བསྐྱེད་པའོ། །འདི་ཡང་སྡུག་བསྔལ་འགོག་པ་འཕགས་པའི་བདེན་པ་སྟེ།<line/>
མངོན་སུམ་དུ་བྱའོ། །དགེ་སློང་དག །འདི་ནི་སྔར་ཆོས་མ་ཐོས་པ་ལ། མིག་བསྐྱེད་པ་དང༌། ཡེ་ཤེས་བསྐྱེད་པ་དང༌། ཤེས་རབ་བསྐྱེད་པ་དང༌། རིག་<line/>
པ་བསྐྱེད་པ་དང༌། སྣང་བ་བསྐྱེད་པའོ། །འདི་ནི་སྡུག་བསྔལ་འགོག་པར་འགྲོ་བའི་ལམ་འཕགས་པའི་བདེན་པའོ། །དགེ་སློང་དག །འདི་ནི་སྔར་ཆོས་མ་<line/>
ཐོས་པ་ལ། མིག་བསྐྱེད་པ་དང༌། ཡེ་ཤེས་བསྐྱེད་པ་དང༌། ཤེས་རབ་བསྐྱེད་པ་དང༌། རིག་པ་བསྐྱེད་པ་དང༌། སྣང་བ་བསྐྱེད་པའོ། །འདི་ཡང་<line/>
སྡུག་བསྔལ་འགོག་པར་འགྲོ་བའི་ལམ་འཕགས་པའི་བདེན་པ་སྟེ། བསྒོམ་པར་བྱའོ། །དགེ་སློང་དག །འདི་ནི་སྔར་ཆོས་མ་ཐོས་པ་ལ། མིག་བསྐྱེད་པ་<line/>
</page>
<page index="6" id="270B">དང༌། ཡེ་ཤེས་བསྐྱེད་པ་དང༌། ཤེས་རབ་བསྐྱེད་པ་དང༌། རིག་པ་བསྐྱེད་པ་དང༌། སྣང་བ་བསྐྱེད་པའོ། །དགེ་སློང་དག །དེ་ལྟར་བཤད་པ་རྣམ་པ་བཞི་པོ་<line/>
འདི་ནི་འཕགས་པའི་བདེན་པའོ། །འདི་ལྟར་ལན་གསུམ་དུ་བཟླས་ཏེ། རྣམ་པ་བཅུ་གཉིས་པོ་ཇི་ལྟར་གྱུར་པ་རྣམས་ཡེ་ཤེས་མཐོང་བ་ཤིན་ཏུ་རྣམ་པར་དག་<line/>
པ་ཡིན་ནོ། །དགེ་སློང་དག །ང་སྤངས་ཏེ། ལྷ་དང་བཅས་པའི་འཇིག་རྟེན་དང༌། བདུད་དང་བཅས་པ་དང༌། ཚངས་པ་དང་བཅས་པ་དང༌། དགེ་སྦྱོང་དང་བཅས་<line/>
པ་དང༌། སྐྱེ་དགུའི་བདག་པོ་དང༌། ལྷ་དང་མིར་བཅས་པ་རྣམས་ལས། བླ་ན་མེད་པ་ཡང་དག་པར་རྫོགས་པའི་སངས་རྒྱས་གཞན་མེད་དོ། །དགེ་སློང་དག །<line/>
གང་ཡང་འདི་ནི་འཕགས་པའི་བདེན་པ་བཞི་པོ་འདི་ལྟར་ལན་གསུམ་དུ་བཟླས་ཏེ། རྣམ་པ་བཅུ་གཉིས་སུ་ཇི་ལྟར་གྱུར་པའི་ཡེ་ཤེས་མཐོང་བ་ཤིན་ཏུ་རྣམ་པར་<line/>
དག་པ་ཡིན་ནོ། །ཇི་ལྟར་དགེ་སློང་དག །ང་ནི་འཇིག་རྟེན་ལྷ་དང་བཅས་པ་དང༌། བདུད་དང་བཅས་པ་དང༌། ཚངས་པ་དང་བཅས་པ་དང༌། དགེ་སྦྱོང་དང་བཅས་<line/>
པ་དང༌། སྐྱེ་དགུའི་བདག་པོ་དང༌།། ལྷ་དང༌། མིར་བཅས་པ་རྣམས་ལས། བླ་ན་མེད་པ་ཡང་དག་པར་རྫོགས་པའི་སངས་རྒྱས་མངོན་པར་རྫོགས་པར་སངས་<line/>
</page>
<page index="7" id="271A">༄༅། །རྒྱས་ནས་སོ་སོར་རྟོགས་སོ། །ཡེ་ཤེས་འདི་ཡང་བདག་མཐོང་བར་གྱུར་པ་དང༌། སྔར་མེད་པའི་རྣམ་པར་གྲོལ་བ་དང༌། བདག་ནི་<line/>
ལྷག་མ་མེད་པར་ཡང་སྲིད་པ་ལེན་པ་མེད་པར་མྱ་ངན་ལས་འདས་སོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང༌། དགེ་སློང་ལྔ་སྡེ་བཅོམ་<line/>
ལྡན་འདས་ཀྱིས་གསུངས་པ་ལ་མངོན་པར་དགའོ། །འདི་ལྟར་ལུང་དུ་བསྟན་པ་དེ་ཚུན་ཆོད་ནས། ཚེ་དང་ལྡན་པ་ཀཽཎྜི་ནྱས་རྡུལ་སྤངས་པ་དང༌། དྲི་མ་མེད་<line/>
པའི་ཆོས་ཀྱི་མིག་སྐྱེས་སོ། །གང་ཅུང་ཟད་ཀུན་འབྱུང་བའི་ཆོས་ཐམས་ཅད་ནི་དེ་འགོག་པའི་ཆོས་ཡིན་ནོ། །བཅོམ་ལྡན་འདས་ཀྱིས་ཆོས་ཀྱི་འཁོར་ལོ་རབ་<line/>
ཏུ་བསྐོར་ཞིང་བསྐོར་ནས། སའི་ལྷ་རྣམས་ཀྱིས་བསྟོད་པའི་སྒྲ་བསྒྲགས་སོ། །དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ།<line/>
འཇིག་རྟེན་དུ་གཞན་སུས་ཀྱང་བསྐོར་བར་མི་ནུས་པ་འདི་ནི་བཅོམ་ལྡན་འདས་ཀྱིས་ཡུལ་ཝཱ་ར་ཎཱ་སིའི་དྲང་སྲོང་ལྷུང་བ་དང༌། རི་དྭགས་རྒྱུ་བའི་གནས་སུ་<line/>
བཞུགས་ནས་བླ་ན་མེད་པའི་ཆོས་ཀྱི་འཁོར་ལོ་རབ་ཏུ་མ་བསྐོར་བ་བསྐོར་ཏོ། །དེ་ནས་སའི་ལྷའི་སྒྲ་ཐོས་ནས་རྒྱལ་ཆེན་རིས་བཞིའི་ལྷ་རྣམས་ཀྱིས་བསྟོད་པའི་སྒྲ་<line/>
</page>
<page index="8" id="271B">བསྒྲགས་སོ། །དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ། འཇིག་རྟེན་དུ་གཞན་སུས་ཀྱང་བསྐོར་བར་མི་ནུས་པ་འདི་ནི་<line/>
བཅོམ་ལྡན་འདས་ཀྱིས་ཡུལ་ཝཱ་ར་ཎཱ་སིའི་དྲང་སྲོང་ལྷུང་བ་དང༌། རི་དྭགས་རྒྱུ་བའི་གནས་སུ་བཞུགས་ནས་བླ་ན་མེད་པའི་ཆོས་ཀྱི་འཁོར་ལོ་མ་བསྐོར་བ་བསྐོར་ཏོ། །<line/>
རྒྱལ་ཆེན་རིས་བཞིའི་ལྷ་རྣམས་ཀྱིས་བསྟོད་པའི་སྒྲ་ཐོས་ནས། སུམ་ཅུ་རྩ་གསུམ་གྱི་ལྷ་རྣམས་ཀྱིས་བསྟོད་པའི་སྒྲ་བསྒྲགས་སོ། །དགེ་སྦྱོང་ངམ། བྲམ་ཟེའམ།<line/>
ལྷའམ། བདུད་དམ། ཚངས་པའམ། འཇིག་རྟེན་དུ་གཞན་སུས་ཀྱང་བསྐོར་བར་མི་ནུས་པ་འདི་ནི། བཅོམ་ལྡན་འདས་ཀྱིས་ཡུལ་ཝཱ་ར་ཎཱིའི་དྲང་སྲོང་<line/>
ལྷུང་བ་དང༌། རི་དྭགས་རྒྱུ་བའི་གནས་སུ་བཞུགས་ནས་བླ་ན་མེད་པའི་ཆོས་ཀྱི་འཁོར་ལོ་མ་བསྐོར་བ་བསྐོར་ཏོ། །སུམ་ཅུ་རྩ་གསུམ་གྱི་ལྷ་རྣམས་ཀྱིས་བསྟོད་<line/>
པའི་སྒྲ་ཐོས་ནས། འཐབ་བྲལ་གྱི་ལྷ་རྣམས་ཀྱིས་བསྟོད་པའི་སྒྲ་བསྒྲགས་སོ། །དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་<line/>
པའམ། འཇིག་རྟེན་དུ་གཞན་སུས་ཀྱང་བསྐོར་བར་མི་ནུས་པ་འདི་ནི། བཅོམ་ལྡན་འདས་ཀྱིས་ཡུལ་ཝཱ་ར་ཎཱ་སིའི་དྲང་སྲོང་ལྷུང་བ་དང༌། རི་དྭགས་རྒྱུ་བའི་<line/>
</page>
<page index="9" id="272A">༄༅། །གནས་སུ་བཞུགས་ནས་བླ་ན་མེད་པའི་ཆོས་ཀྱི་འཁོར་ལོ་མ་བསྐོར་བ་བསྐོར་ཏོ། །འཐབ་བྲལ་གྱི་ལྷ་རྣམས་ཀྱིས་བསྟོད་པའི་སྒྲ་ཐོས་<line/>
ནས། དགའ་ལྡན་གྱི་ལྷ་རྣམས་ཀྱིས་བསྟོད་པའི་སྒྲ་བསྒྲགས་སོ། །དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ་།<line/>
འཇིག་རྟེན་དུ་གཞན་སུས་ཀྱང་བསྐོར་བར་མི་ནུས་པ་འདི་ནི་བཅོམ་ལྡན་འདས་ཀྱིས་ཡུལ་ཝཱ་ར་ཎཱ་སིའི་དྲང་སྲོང་ལྷུང་བ་དང༌། རི་དྭགས་རྒྱུ་བའི་གནས་སུ་བཞུགས་<line/>
ནས་བླ་ན་མེད་པའི་ཆོས་ཀྱི་འཁོར་ལོ་མ་བསྐོར་བ་བསྐོར་ཏོ། །དགཱ་ལྡན་གྱི་ལྷ་རྣམས་ཀྱིས་བསྟོད་པའི་སྒྲ་ཐོས་ནས། འཕྲུལ་དགའི་ལྷ་རྣམས་ཀྱིས་བསྟོད་<line/>
པའི་སྒྲ་བསྒྲགས་སོ། །དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ། འཇིག་རྟེན་དུ་གཞན་སུས་ཀྱང་བསྐོར་<line/>
བར་མ་ནུས་པ་འདི་ནི་བཅོམ་ལྡན་འདས་ཀྱིས་ཡུལ་ཝཱ་ར་ཎཱ་སིའི་དྲང་སྲོང་ལྷུང་བ་དང༌། རི་དྭགས་རྒྱུ་བའི་གནས་སུ་བཞུགས་ནས། བླ་ན་མེད་པའི་ཆོས་<line/>
ཀྱི་འཁོར་ལོ་མ་བསྐོར་བ་བསྐོར་ཏོ། །འཕྲུལ་དགའི་ལྷ་རྣམས་གྱིས་བསྟོད་པའི་སྒྲ་ཐོས་ནས། གཞན་འཕྲུལ་དབང་བྱེད་ཀྱི་ལྷ་རྣམས་ཀྱིས་བསྟོད་པའི་<line/>
</page>
<page index="10" id="272B">སྒྲ་བསྒྲགས་སོ། །དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ། འཇིག་རྟེན་དུ་གཞན་སུས་ཀྱང་བསྐོར་བར་མི་ནུས་པ་འདི་ནི་<line/>
བཅོམ་ལྡན་འདས་ཀྱིས་ཡུལ་ཝཱ་ར་ཎཱ་སིའི་དྲང་སྲོང་ལྷུང་བ་དང༌། རི་དྭགས་རྒྱུ་བའི་གནས་སུ་བཞུགས་ནས་བླ་ན་མེད་པའི་ཆོས་ཀྱི་འཁོར་ལོ་མ་བསྐོར་བ་བསྐོར་<line/>
ཏོ༑ ༑གཞན་འཕྲུལ་དབང་བྱེད་ཀྱི་ལྷ་རྣམས་ཀྱིས་བསྟོད་པའི་སྒྲ་ཐོས་ནས། ཚངས་རིས་ཀྱི་ལྷ་རྣམས་ཀྱིས་བསྟོད་པའི་སྒྲ་བསྒྲགས་སོ། །དགེ་སྦྱོང་ངམ།<line/>
བྲམ་ཟེའམ། ལྷའམ། བདུད་དམ། ཚངས་པའམ། འཇིག་རྟེན་དུ་གཞན་སུས་ཀྱང་བསྐོར་བར་མི་ནུས་པ་འདི་ནི་བཅོམ་ལྡན་འདས་ཀྱིས་ཡུལ་ཝཱ་ར་ཎཱ་སིའི་<line/>
དྲང་སྲོང་ལྷུང་བ་དང༌། རི་དྭགས་རྒྱུ་བའི་གནས་སུ་བཞུགས་ནས་བླ་ན་མེད་པའི་ཆོས་ཀྱི་འཁོར་ལོ་མ་བསྐོར་བ་བསྐོར་ཏོ། །དེ་ནས་སྐད་ཅིག་དང༌། ཡུད་ཙམ་དེ་ལ་<line/>
ཚངས་པའི་འཇིག་རྟེན་གྱི་བར་དུ་སྒྲས་ཁྱབ་པར་གྱུར་ཏོ། །འདིར་ཡང་འཇིག་རྟེན་གྱི་ཁམས་སྟོང་ཕྲག་བཅུ་ཡང་དག་པར་གཡོས་སོ། །ཡང་དག་པར་རབ་ཏུ་གཡོས་སོ། །ཡང་<line/>
དག་པར་རབ་ཏུ་ལྡེག་གོ །བག་ཡོད་པར་གྱུར། ཡ་མཚན་དུ་གྱུར། སྣང་བར་གྱུར། འཇིག་རྟེན་རྣམས་སུ་དེ་ལྟར་གྱུར་ཏོ། །འཇིག་རྟེན་རྣམས་སུ་དེ་ལྟར་གྱུར་ཏེ། ཚངས་པས་<line/>
</page>
<page index="11" id="273A">༄༅། །ཆོས་བསྟན་པ་ཐོས་ནས་ལྷ་རྣམས་རང་རང་གི་གནས་སུ་སོང་ངོ༌། །དེ་ནས་ཡང་བཅོམ་ལྡན་འདས་ཀྱིས་ཆེད་དུ་བརྗོད་པ་ཆེད་དུ་བརྗོད་དེ།<line/>
ཀུན་ཤེས་པའི་ཕྱིར་ཀཽ་ཎྜི་ནྱའོ། །ཀུན་ཤེས་པ་རྣམས་ཀྱིས་ཀཽཎྜི་ནྱའོ། །དེའི་ཕྱིར་འདི་ནི་ཚེ་དང་ལྡན་པ་ཀཽཎྜི་ནྱ་སྟེ། ཀུན་ཤེས་ཀཽཎྜི་ནྱ་ཞེས་བྱ་བའི་མིང་ཐོབ་བོ། །ཆོས་ཀྱི་<line/>
འཁོར་ལོ་བསྐོར་བའི་མདོ་རྫོགས་སོ།། །།སངས་རྒྱས་ཀྱི་བསྟན་པ་ལ་མི་ཕྱེད་པའི་དད་པ་དང་ལྡན་ཞིང༌། གཙུག་ལག་གཉིས་ལ་ཐུགས་ལེགས་<line/>
པར་བྱང་བ། དཔལ་འབྱོར་དབང་ཕྱུག་དམ་པ་དཀར་ཕྱོགས་ཀྱི་ཟླ་བ་ལྟར་འཕེལ་བའི་ཞ་ལུ་བ་སྐུ་ཞང་གྲགས་པ་རྒྱལ་མཚན་དུ་དབེན་ཤའི་བཀའ་ལུང་གིས་བྱང་ཆུབ་ཀྱི་<line/>
སྙིང་པོ་རྡོ་རྗེའི་གདན་ལས། ལྷོ་ཕྱོགས་སུ་དཔག་ཚད་དྲུག་བརྒྱ་ཙམ་བགྲོད་པའི་གནས་སིཾ་གྷ་གླིང་བ་བྲམ་ཟེའི་རིགས་ལས་ལེགས་པར་རབ་ཏུ་བྱུང་ཞིང༌། བསྙེན་པར་རྫོགས་<line/>
པ་སྡེ་སྣོད་གསུམ་ལ་ཐུགས་ལེགས་པར་བྱང་བའི་པཎྜི་ཏ་ཆེན་པོ་ཨཱ་ནནྡྷ་ཤྲིའི་ཞལ་སྔ་ནས། མང་དུ་ཐོས་པའི་ལོ་ཙཱ་བ་ཤཱཀྱའི་དགེ་སློང་ཉི་མ་རྒྱལ་མཚན་དཔལ་<line/>
བཟང་པོས། སྐད་གཉིས་སྨྲ་བ་རྣམས་ཀྱི་གདན་ས་གཙུག་ལག་ཁང་ཆེན་པོ་དཔལ་ཐར་བ་གླིང་དུ་བསྒྱུར་ཅིང་ཞུས་ཏེ་གཏན་ལ་ཕབ་པའོ། །སའི་སྟེང་དུ་ཉི་མ་དང་ཟླ་བ་ལྟ་<line/>
</page>
<page index="12" id="273B">བུར་གྱུར་ཅིག། <line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
