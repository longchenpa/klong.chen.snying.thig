<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="68" index="5"/>
<offset page="136" line="27" col="0"/>
<range start="1" end="13"/>
<title>འཕགས་པ་སངས་རྒྱས་བདུན་བ་ཞེས་བྱ་བ་ཐེག་པ་ཆེན་པོའི་མདོ། </title>
<section>མདོ་སྡེ། </section>
<volume>ཟ</volume>
<status asof="31Jan2012">not checked</status>
</info>
<pageset>
<page index="1" id="69B">།།རྒྱ་གར་སྐད་དུ། ཨཱཪྻ་སཔྟ་བུདྡྷ་ཀ་ན་ནཱ་མ་མ་ཧཱ་ཡཱ་ན་སཱུ་ཏྲ། བོད་སྐད་དུ། འཕགས་པ་སངས་<line/>
</page>
<page index="2" id="70A">༄༅། །རྒྱས་བདུན་པ་ཞེས་བྱ་བ་ཐེག་པ་ཆེན་པོའི་མདོ། སངས་རྒྱས་དང༌། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་<line/>
གཅིག་ན། བཅོམ་ལྡན་འདས་ཏི་སེའི་རིའི་རྩེ་མོ་ལྷའི་གནས་ན་དྲང་སྲོང་གི་སྤྱོད་པ་དང་ཧ་ཅང་ཡང་མི་རིང་བ་ཞིག་ན། དགེ་སློང་ལྔ་བརྒྱ་ཙམ་གྱི་དགེ་སློང་གི་དགེ་འདུན་ཆེན་པོ་དང༌། བྱང་<line/>
ཆུབ་སེམས་དཔའ་ལྔ་བརྒྱ་ལ། འདི་ལྟ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་ནམ་མཁའི་སྙིང་པོ་དང༌། ཀུན་ཏུ་<line/>
བཟང་པོ་དང༌། མཐའ་ཡས་མེ་ཏོག་དང༌། ཀུན་ནས་མེ་ཏོག་དང༌། དེ་དག་ལ་སོགས་པ་བྱང་ཆུབ་སེམས་དཔའ་སྐྱེ་བ་གཅིག་གིས་ཐོགས་པ་ཤ་སྟག་དང་ཐབས་གཅིག་ཏུ་བཞུགས་སོ། །<line/>
དེ་ནས་བཅོམ་ལྡན་འདས་ཀྱིས་རིའི་རྩེ་མོའི་ནགས་ཁྲོད་དེ་ཉིད་ན་དགེ་སློང་ཞིག་འབྱུང་པོས་ཟིན་ནས་བརྡོལ་ཅིང་གཅེར་བུ་གོས་མེད་ལ་ལག་པ་བསྒྲེང་སྟེ་དུ་ཞིང་འདུག་པ་གཟིགས་སོ། །<line/>
དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ནམ་མཁའི་སྙིང་པོས་བླ་གོས་ཕྲག་པ་གཅིག་ཏུ་གཟར་ཏེ། བུས་མོ་གཡས་པའི་ལྷ་ང་ས་ལ་བཙུགས་ནས། བཅོམ་ལྡན་འདས་<line/>
ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། ནམ་མཁའི་དཀྱིལ་ན་གྱི་ཧུད་ཅེས་སྒྲ་འབྱིན་པ་འདི་དང༌།<line/>
</page>
<page index="3" id="70B">དགེ་སློང་གཅེར་བུ་གོས་མ་མཆིས་པ་ལག་པ་སྟོང་པ་གཅིག་ཤོས་འདིའང་སུ་ཞིག་ལགས། དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་ནམ་མཁའི་སྙིང་པོ་<line/>
ལ་འདི་སྐད་ཅེས་བཀའ་སྩལ་ཏོ། །ནམ་མཁའི་སྙིང་པོ། འདི་ནི་ནད་ཀྱིས་བཏབ་པ་ཡིན་ནོ། །གཅིག་ཤོས་འདིའང་ནད་ཀྱིས་བཏབ་པ་ཡིན་ནོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་<line/>
དཔའ་སེམས་དཔའ་ཆེན་པོ་ནམ་མཁའི་སྙིང་པོས་འདི་སྐད་ཅེས་གསོལ་ཏོ། །ནད་ཐམས་ཅད་རབ་ཏུ་ཞི་བར་བགྱིད་པ་དང༌། འབྱུང་པོ་ཐམས་ཅད་བཟློག་པའི་རིག་སྔགས་བཅོམ་ལྡན་འདས་ཀྱིས་<line/>
བསྟན་དུ་གསོལ། བཀའ་སྩལ་དུ་གསོལ། དེ་ནས་བཅོམ་ལྡན་འདས་ཀྱིས་སངས་རྒྱས་སྤྲུལ་པ་མཛད་དེ། དེ་ནས་ནམ་མཁའ་ལ་དེ་བཞིན་གཤེགས་པ་དྲུག་བྱུང་ངོ༌། །བདུན་པ་ནི་བཅོམ་ལྡན་<line/>
འདས་དེ་བཞིན་གཤེགས་པ་ཤཱཀྱ་ཐུབ་པའོ། །དེ་ན་དེ་བཞིན་གཤེགས་པ་རྣམ་པར་གཟིགས་སྟེང་གི་ནམ་མཁའ་ལ་བཞུགས་ཏེ། སེམས་ཅན་ཐམས་ཅད་ལ་ཕན་པའི་དོན་དང༌། ནད་ཐམས་<line/>
ཅད་རབ་ཏུ་ཞི་བར་བྱ་བ་དང༌། འབྱུང་པོ་ཐམས་ཅད་བཟློག་པའི་ཕྱིར་གསང་སྔགས་ཀྱི་གཞི་འདི་དག་བཀའ་སྩལ་ཏོ། །ན་མོ་བུདྡྷཱ་ཡ། ན་མོ་དྷརྨཱ་ཡ། ན་མཿ་སཾ་གྷཱ་ཡ། ཏདྱ་ཐཱ། ཨོཾ་ཧུ་ལུ་ཧུ་ལུ།<line/>
ཧི་ལི་ཧི་ལི་ཡ། ན་མོ་ཛ་ཀ། ན་མ་ཤྩ་ནཱ་ཡ། ན་མོ་ན་མ་སྭཱཧཱ། དེ་ནས་དེ་བཞིན་གཤེགས་པ་རྣམ་པར་གཟིགས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་ནམ་མཁའི་སྙིང་པོ་ལ་<line/>
</page>
<page index="4" id="71A">༄༅། །འདི་སྐད་ཅེས་བཀའ་སྩལ་ཏོ། །ནམ་མཁའི་སྙིང་པོ། གང་ལ་ལ་ཞིག་རིག་སྔགས་འདི་འཆང་ངམ། ཀློག་གམ། ཀུན་ཆུབ་པར་བྱེད་ན། དེའི་ལུས་ལ་མཚོན་གྱིས་མི་<line/>
ཚུགས། ཆུ་དང༌། སྡུག་བསྔལ་བའི་ནད་ཀྱིས་འཆི་བའི་དུས་བྱེད་པར་མི་འགྱུར། དུས་མ་ཡིན་པར་འཆི་བས་འཆི་བའི་དུས་བྱེད་པར་མི་འགྱུར་རོ། །དེ་དུག་ཟོས་ཀྱང་ཟས་བཞིན་དུ་འགྱུར་རོ། །<line/>
ཟས་དང༌། སྐོམ་ལ་ལན་བདུན་བཟླས་བརྗོད་བྱས་ཏེ་ཟོས་ན་ཕ་རོལ་གྱི་གནོད་པ་མི་འབྱུང་ངོ༌། །ནད་ཐམས་ཅད་ཀྱིས་བཏབ་པར་མི་འགྱུར་རོ། །རིང་དུ་འཚོ་བར་འགྱུར་རོ། །ཐོས་པ་འཛིན་པར་<line/>
འགྱུར་རོ། །དེ་བཞིན་གཤེགས་པ་བདུན་གྱི་གཟུགས་མཐོང་བར་འགྱུར་རོ། །མཚོན་བཏབ་པའི་རྣ་བར་བཟླས་བརྗོད་བྱས་ལ། སྣ་མའི་མར་སྦྱིན་ནོ། །མཛེ་དང༌། སྐྲངས་ནད་ཀྱིས་བཏབ་པ་<line/>
རྣམས་ལ་སྣ་མའི་མར་དང༌། ཨུཏྤ་ལ་སྔོན་པོ་དང༌། ཤུ་ཏི་དང༌། ཉེའུ་ཤིང་རྣམས་བསྲེས་པའི་མར་བྱིན་ན་ནད་ཐམས་ཅད་སོས་པར་འགྱུར་རོ། །ལས་ཐམས་ཅད་ལའང་སྦྱར་བར་བྱའོ།།<line/>
དེ་ནས་དེ་བཞིན་གཤེགས་པ་གཙུག་ཏོར་ཅན་སྟེང་གི་ནམ་མཁའ་ལ་བཞུགས་ཏེ། སེམས་ཅན་ཐམས་ཅད་ལ་ཕན་པའི་དོན་དང༌། ནད་ཐམས་ཅད་རབ་ཏུ་ཞི་བར་བྱ་བ་དང༌། འབྱུང་པོ་<line/>
ཐམས་ཅད་བཟློག་པའི་ཕྱིར་གསང་སྔགས་ཀྱི་གཞི་འདི་དག་བཀའ་སྩལ་ཏོ། །ན་མོ་བུདྡྷཱ་ཡ། ན་མོ་དྷརྨཱ་ཡ། ན་མཿ་སཾ་གྷཱ་ཡ། ཨོཾ་པ་ཙ་པ་ཙ་པཱ་ཙ་ཡ་པཱ་ཙ་ཡ་སརྦ་བྷཱུ་ཏཱ་ནཱཾ། ཚིནྡྷ་ཡ་ཀཱི་<line/>
</page>
<page index="5" id="71B">ལ་ཡ་པ་ར་བིདྱཱ་ནཱཾ་སྭའཧཱ། ནམ་མཁའི་སྙིང་པོ། སེམས་ཅན་ཐམས་ཅད་ལ་ཕན་པའི་དོན་དང༌། ནད་ཐམས་ཅད་རབ་ཏུ་ཞི་བར་བྱ་བ་དང༌། བསྒོམ་ཉེས་པ་དང༌། རྨི་ལམ་ངན་པ་ཐམས་ཅད་<line/>
བཟློག་པ་དང༌། དུས་མ་ཡིན་པར་འཆི་བ་དགག་པའི་ཕྱིར་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་ཕྲག་དུ་མས་གསུངས་ཤིང༌། ངས་ཀྱང་ད་ལྟར་བཤད་པའི་སྙིང་པོ་འདི་ཟུངས་ཤིག །ནམ་<line/>
མཁའི་སྙིང་པོ། གང་ལ་ལ་ཞིག་ངའི་སྙིང་པོ་འདི་ཉིན་ལན་གསུམ་ཡིད་ལ་བྱེད་ན། དེ་ལ་ཕ་རོལ་གྱི་གནོད་པ་འབྱུང་བར་མི་འགྱུར་རོ། །གཉིད་ཀྱིས་ལོག་པའི་རྨི་ལམ་ན་དེ་བཞིན་གཤེགས་པའི་<line/>
གཟུགས་མཐོང་བར་འགྱུར་རོ། །གཤིས་ངན་དུ་འཆི་བར་མི་འགྱུར་རོ། །འདི་ནས་ཤི་འཕོས་ནས་དེ་བཞིན་གཤེགས་པ་དང་ཕྲད་པར་འགྱུར་ཞིང་མཉེས་པར་བྱེད་པར་འགྱུར་རོ། །དེ་ནས་<line/>
འདིའི་ཆོ་ག་གཞན་ནི་ནད་ཐམས་ཅད་ལ་སྐུད་པས་བཅིང་བར་བྱའོ། །འདུས་པ་ལས་གྱུར་པ་ལ་ནི་སྣ་མའི་མར་ལ་བཟླས་བརྗོད་བྱས་ཏེ་སྦྱིན་ནོ། །ཆུས་ཕྱོགས་བཅིང་བར་བྱའོ། །སྐུད་པས་<line/>
བདག་ལ་བསྲུང་ངོ༌། །བྱིས་པ་རྣམས་ཀྱི་གདོན་དག་ལ་སྐུད་པ་སྔོན་པོ་གདགས་སོ། །མཚོན་བཏབ་པའི་རྣ་བར་ལན་བདུན་བཟླས་བརྗོད་བྱའོ། །གཞན་དག་ལའང་རང་གི་བློས་སྦྱར་བར་བྱའོ། །<line/>
དེ་ནས་དེ་བཞིན་གཤེགས་པ་ཐམས་ཅད་སྐྱོབ་སྟེང་གི་ནམ་མཁའ་ལ་བཞུགས་ཏེ། སེམས་ཅན་ཐམས་ཅད་ལ་ཕན་པའི་དོན་དང༌། ནད་ཐམས་ཅད་རབ་ཏུ་ཞི་བར་བྱ་བ་དང༌། འབྱུང་པོ་ཐམས་<line/>
</page>
<page index="6" id="72A">༄༅། །ཅད་བཟློག་པའི་ཕྱིར་གསང་སྔགས་ཀྱི་གཞི་འདི་དག་བཀའ་སྩལ་ཏོ། །ན་མོ་བུདྡྷཱ་ཡ། ན་མོ་དྷརྨཱ་ཡ། ན་མཿ་སཾ་གྷཱ་ཡ། ཨོཾ་ཀ་ལ་ཀ་ལ། ཀི་ལི་ཀི་ལི། ཀུ་ལུ་ཀུ་ལུ། ཀུ་ལ་ཨུཏྶཱ་<line/>
དྷ་ནཱཾ་ཀུ་རུ། སརྦ་གྲ་ཧཱ་ཎཱཾ་སྭཱཧཱ། ནམ་མཁའི་སྙིང་པོ། གསང་སྔགས་ཀྱི་གཞི་འདི་དག་ནི་བསྐལ་པ་བཟང་པོའི་དེ་བཞིན་གཤེགས་པ་འདས་པ་དང༌། མ་བྱོན་པ་དང༌། ད་ལྟར་བྱུང་བ་ཐམས་<line/>
ཅད་ཀྱིས་གསུངས་ཤིང་ངས་ཀྱང་ད་ལྟར་བཤད་པ་སྟེ། ནམ་མཁའི་སྙིང་པོ། ཁྱོད་ཀྱིས་གསང་སྔགས་ཀྱི་གཞི་འདི་དག་ཟུངས་ཤིག །གང་ལ་ལ་ཞིག་འཛིན་ཏམ། ཀློག་གམ། ཀུན་ཆུབ་<line/>
པར་བྱེད་ན། དེའི་ལུས་ལ་མཚོན་གྱིས་མི་ཚུགས། དུག་གིས་མི་ཚུགས། དབྱིག་དུག་གིས་མི་ཚུགས། རིམས་ནད་ཀྱིས་མི་འདེབས་ཤིང་ཆུ་དང༌། དུས་མ་ཡིན་པར་འཆི་བ་དང༌། གཤིས་<line/>
ངན་དུ་འཆི་བར་མི་འགྱུར་ཏེ་སྔོན་གྱི་ལས་ཀྱི་སྒྲིབ་པ་ནི་མ་གཏོགས་སོ། །དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་གང་ལ་ལ་ཞིག་ནང་བར་ལངས་ནས་མགོ་<line/>
བཀྲུས་ཏེ། དེ་བཞིན་གཤེགས་པའི་སྤྱན་སྔར་ལན་བརྒྱ་རྩ་བརྒྱད་བརྗོད་ན་དེའི་ལས་ཀྱི་སྒྲིབ་པ་ཐམས་ཅད་བྱང་བར་འགྱུར་རོ། །དེ་ལ་སེམས་ཅན་སྡང་བ་གང་དག་དང༌། རྒྱལ་པོ་རྣམས་<line/>
ཐོག་མར་སྨྲ་བར་འགྱུར་རོ། །སེམས་ཅན་ཐམས་ཅད་དེའི་དབང་དུ་འགྱུར་རོ། །འཇིགས་པ་ཐམས་ཅད་ཀྱི་ནང་དུ་ཡིད་ལ་བྱའོ། །འཐབ་པ་དང༌། འཐབ་མོ་དང༌། རྩོད་པ་དང༌། འགྱེད་པ་ཐམས་<line/>
</page>
<page index="7" id="72B">ཅད་ལ་སྐུད་པ་དཀར་པོ་གདགས་སོ། །མིག་ནད་ལ་ཤིང་འོ་མ་ཅན་ལས་སྐུད་པ་བྱས་ཏེ་རྣ་བ་ལ་གདགས་སོ། །དམག་རེངས་པར་བྱེད་འདོད་པས་ཞོ་དང༌། སྦྲང་རྩི་ལ་སྦགས་པའི་འབྲས་ཡོས་ལ་ལན་བརྒྱ་<line/>
རྩ་བརྒྱད་སྦྱིན་སྲེག་བྱའོ། །རཱ་ཛ་ནཱཾ་རཱ་ཛ་མཱ་ཏྲཾ་བཱ་བ་ཤཱི་ཀ་རོ་ཏུ་ཀཱ་མེ་ན། འོ་མ་ཅན་གྱི་ཤིང་གི་སྤར་ཤིང་གིས་མེ་བུས་ལ་བསྲེག་བྱ་ཏིལ་དག་ལ་ལན་སྟོང་སྦྱིན་སྲེག་བྱའོ། །བདག་དང༌། སེམས་ཅན་<line/>
ཐམས་ཅད་ཀྱི་སྒྲིབ་པ་ཐམས་ཅད་དང༌། སྡིག་པ་བྱང་ཞིང་དཔལ་ཆེན་པོ་དང༌། ནོར་གྱི་ཕུང་པོ་ཆེན་པོ་བསྒྲུབ་པར་འདོད་ན། འོ་མ་ཅན་གྱི་ཤིང་གི་སྤར་ཤིང་གིས་མེ་བུས་ལ་བསྲེག་བྱ་ཏིལ་<line/>
དག་ལན་སྟོང་སྦྱིན་སྲེག་བྱའོ། །སྡིག་པ་ཇི་སྙེད་པ་ཐམས་ཅད་སྦྱང་བར་འདོད་པ་དང༌། རིག་སྔགས་ཐམས་ཅད་གྲུབ་པར་འདོད་པ་དང༌། བདག་བཀྲུ་བར་འདོད་པས། ཤུ་ཏི་དང༌། ན་ལ་ད་དང༌།<line/>
ཁྲེ་དང༌། ཤི་རི་ཤ་དང༌། རྒྱ་སྤོས་དང༌། གུར་ཀུམ་དང༌། གླ་སྒང་དང༌། ཨིནྡྲ་བ་རུ་ན་དང༌། བྱང་ཆུབ་ཀྱི་ཤིང་དང༌། ཨ་མྲའི་མགོ་ལྕོགས་དང༌། འདི་རྣམས་ཀྱིས་བཀྲུ་བར་བྱ་སྟེ། སངས་རྒྱས་ཀྱི་<line/>
སྤྱན་སྔར་ཉིན་ཞག་གཅིག་སྨྱུང་བར་བྱ་ཞིང་བུམ་པ་སར་བ་བཞག་སྟེ། ཟླ་བ་ཉ་བ་ལ་སངས་རྒྱས་ཀྱི་སྤྱན་སྔར་སྙིང་པོ་ལན་སྟོང་རྩ་བརྒྱད་སྔགས་ལ་ཁྲུས་བྱའོ། །དུག་མི་གདུག་པར་བྱེད་<line/>
པར་འདོད་པས་སངས་རྒྱས་ཀྱི་སྤྱན་སྔར་སེང་ལྡེང་གི་ཐུར་མ་བའི་ལྕི་བར་སྨྱུགས་པ་བརྒྱ་རྩ་བརྒྱད་མིང་ནས་སྨོས་ཏེ་སྦྱིན་སྲེག་བྱས་ན་དུག་མི་གདུག་པར་འགྱུར་རོ། །གདོན་བསྲུང་བ་དང༌།<line/>
</page>
<page index="8" id="73A">༄༅། །འབྱུང་པོ་ལ་སོགས་པའི་ལས་ཐམས་ཅད་ལའང་སྦྱར་བར་བྱས་ན་བདེ་བར་གནས་པར་འགྱུར་རོ། །དེ་ནས་དེ་བཞིན་གཤེགས་པ་ལོག་པར་དད་སེལ་སྟེང་གི་ནམ་<line/>
མཁའ་ལ་བཞུགས་ཏེ་སེམས་ཅན་ཐམས་ཅད་ལ་ཕན་པའི་དོན་དང༌། ནད་ཐམས་ཅད་རབ་ཏུ་ཞི་བར་བྱ་བའི་ཕྱིར་དང༌། འབྱུང་པོ་ཐམས་ཅད་བཟློག་པའི་ཕྱིར་གསང་སྔགས་ཀྱི་གཞི་འདི་དག་<line/>
བཀའ་སྩལ་ཏོ། །ན་མོ་བུདྡྷཱ་ཡ། ན་མོ་དྷརྨཱ་ཡ། ན་མཿ་སཾ་གྷཱ་ཡ། ནམཿ་ཀྲ་ཀུ་ཙྪནྡཱ་ཡ། ཏ་ཐཱ་ག་ཏཱ་ཡ། ཨརྷ་ཏེ། སཾ་མྱཀྶཾ་བུདྡྷཱ་ཡ། ཨོཾ་ཀ་ཊ་ཀ་ཊ། ཀ་ཋ་ཀ་ཋ། ཀི་ཊི་ཀི་ཊི། ཀི་ཋི་ཀི་ཋི། ཀི་ཏཱ་པ་ཡ་<line/>
ནཱ་མ་སྭཱཧཱ། ནམ་མཁའི་སྙིང་པོ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལོག་པར་དད་སེལ་ཅེས་བྱ་བ་གངྒཱའི་ཀླུང་གི་བྱེ་མ་སྙེད་དག་གིས་གསུངས་<line/>
ཤིང་རྗེས་སུ་ཡི་རང་བའི་སྙིང་པོ་འདི་ཁྱོད་ཀྱིས་ཟུངས་ཤིག །བླངས་ཤིང་བཟུང་སྟེ་ཀུན་ཆུབ་པར་བྱས་ན་ཕྱི་མའི་ཚེ་དགེ་སློང་དང༌། དགེ་སློང་མ་དང༌། དགེ་བསྙེན་དང༌། དགེ་བསྙེན་མ་དག་<line/>
དེའི་ཚེ་དཀོན་མཆོག་གསུམ་ལ་དད་པ་རྙེད་ནས་ཁྲུས་བྱས་ཏེ་བཅོམ་ལྡན་འདས་ལ་མེ་ཏོག་དང༌། བདུག་པ་དང༌། སྤོས་དག་གིས་མཆོད་པ་བྱས་ནས་གསང་སྔགས་འདི་ལན་བརྒྱ་རྩ་<line/>
བརྒྱད་བརྗོད་པར་གྱུར་ན་ཚེ་རབས་བདུན་དུ་ཚེ་རབས་དྲན་པར་འགྱུར་རོ། །ལྷ་རྣམས་ཀྱི་ནང་དུ་ལྷའི་ཆེ་བ་ཉིད་ཐོབ་པར་འགྱུར་རོ། །ཡང་མི་རྣམས་ཀྱི་ནང་དུ་འཁོར་ལོས་བསྒྱུར་བའི་རྒྱལ་<line/>
</page>
<page index="9" id="73B">པོར་བསྒྱུར་རོ། །ཡང་ན་ཆོ་ག་བཞིན་དུ་སྒྲུབ་ན་དེ་མིར་སྐྱེ་བ་ཐ་མ་ཐོབ་པར་འགྱུར་ཏེ་འདི་ནས་ཤི་འཕོས་ནས་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་ཏེ་ཚེ་འདི་ལའང་རྟག་ཏུ་བརྗོད་ན་ནད་ཐམས་<line/>
ཅད་ལས་ཐར་བར་འགྱུར་རོ། །ཐོས་པ་འཛིན་པར་འགྱུར་རོ། །ཟས་དང༌། སྐོམ་གྱི་རྣམ་པ་ལ་ལན་བདུན་བསྔགས་ཏེ་ཟོས་འཐུངས་ན་ནད་ཐམས་ཅད་ལས་ཐར་བར་འགྱུར་རོ། །ཇི་སྟེ་སྐོམ་ཞི་བར་འདོད་<line/>
ན་བཟའ་བ་ཐམས་ཅད་ལ་ལན་སྟོང་རྩ་བརྒྱད་ཀྱིས་བཀྲུ་བར་བྱའོ། །ལྷོག་རྒལ་གཅོད་ན་ཟངས་ཁབ་ཀྱིས་བྱའོ། །འཐབ་པ་དང༌། རྩོད་པ་དང༌། འཆིང་བ་ཐམས་ཅད་ལས་ཐར་བར་བྱ་ན་ལན་བདུན་<line/>
བཟླས་བརྗོད་བྱ་སྟེ་རྟག་ཏུ་ནོར་ཡང་འཕེལ་བར་འགྱུར། བགེགས་དང༌། ལོག་འདྲེན་ཐམས་ཅད་ལས་ཀྱང་ཐར་བར་འགྱུར་རོ། །ཇི་སྟེ་དེ་བཞིན་གཤེགས་པ་མཐོང་བར་འདོད་ན་དེས་ཕྱོགས་གཙང་<line/>
མར་མཆོད་རྟེན་གྱི་འཁོར་སར་དཀྱིལ་འཁོར་བསྐུས་ལ་ཨ་ག་རུས་བདུགས་ཏེ་ལན་སྟོང་རྩ་བརྒྱད་བཟླས་བརྗོད་བྱས་ན། དེའི་དྲུང་དུ་སྔས་ཤར་ཕྱོགས་སུ་བསྟན་ཏེ་ཉལ་ན་དེ་བཞིན་གཤེགས་<line/>
པ་མཐོང་བར་འགྱུར་རོ། །ཡིད་ལ་ཅི་སྨོན་པ་དེ་ཐམས་ཅད་སྟོན་ཏོ། །ཚེའམ། སྟོབས་སམ། ཕམ་རྒྱལ་ཐམས་ཅད་ཀྱང་སྟོན་ཏོ། །དེ་ནས་དེ་བཞིན་གཤེགས་པ་གསེར་ཐུབ་སྟེང་གི་ནམ་མཁའ་ལ་<line/>
བཞུགས་ཏེ། སེམས་ཅན་ཐམས་ཅད་ལ་ཕན་པའི་དོན་དང༌། ནད་ཐམས་ཅད་རབ་ཏུ་ཞི་བར་བྱ་བ་དང༌། འབྱུང་པོ་ཐམས་ཅད་བཟློག་པའི་ཕྱིར་གསང་སྔགས་ཀྱི་གཞི་འདི་དག་བཀའ་སྩལ་ཏོ། །<line/>
</page>
<page index="10" id="74A">༄༅། །ན་མོ་བུདྡྷཱ་ཡ། ན་མོ་དྷརྨཱ་ཡ། ན་མཿ་སཾ་གྷཱ་ཡ། ན་མཿ་ཀ་ན་ཀ་མུ་ན་མེ། ཏ་ཐཱ་ག་ཏཱ་ཡ། ཨརྷ་ཏེ། སཾ་མྱཀྶཾ་བུདྡྷཱ་ཡ། ཏདྱ་ཐཱ། ཨོཾ་ས་ར་ས་ར་ས་ར་ས་ར། སི་རི་སི་རི་སི་རི་སི་རི། སཱི་རཱ་ཡ།<line/>
དྷ་མ་དྷ་མ་དྷ་མ་དྷ་མ། དྷུ་མ་དྷུ་མ་དྷུ་མ་དྷུ་མ། དྷུ་མཱ་ཡ། ན་མོ་ན་མཿ་ཀ་ན་ཀ་མུ་ན་ཡེ། ཏ་ཐཱ་ག་ཏཱ་ཡ། ཨརྷ་ཏེ། སཾ་མྱཀྶཾ་བུདྡྷཱ་ཡ་སྭཱཧཱ། དེ་ནས་དེ་བཞིན་གཤེགས་པ་གསེར་ཐུབ་ཀྱིས་བྱང་ཆུབ་<line/>
སེམས་དཔའ་ནམ་མཁའི་སྙིང་པོ་ལ་འདི་སྐད་ཅེས་བཀའ་སྩལ་ཏོ། །ནམ་མཁའི་སྙིང་པོ། གང་ལ་ལ་ཞིག་སྙིང་པོ་འདི་འཛིན་ཅིང་རྟག་ཏུ་བཟླས་བརྗོད་བྱེད་པ་དེ་ལ་མཚོན་གྱི་འཇིགས་པ་མི་<line/>
འབྱུང༌། མེ་དང༌། ཆུ་དང༌། ལྕེ་འབབ་པས་འཆི་བའི་དུས་བྱེད་པར་མི་འགྱུར། དུག་ཐམས་ཅད་ཀྱང་ཟས་དང་འདྲ་བར་ཐུབ་པར་འགྱུར། དུས་མ་ཡིན་པར་འཆི་བས་འཆི་བའི་དུས་བྱེད་པར་<line/>
མི་འགྱུར། གཤིས་ངན་དུ་འཆི་བར་མི་འགྱུར་རོ། །ཚེ་རིང་བར་འགྱུར། ལོངས་སྤྱོད་ཆེ་བར་འགྱུར། རྟག་ཏུ་དེ་བཞིན་གཤེགས་པ་དང་ལྡན་པར་འགྱུར། དེ་བཞིན་གཤེགས་པས་<line/>
བྱིན་གྱིས་བརླབ་པར་འགྱུར། དུས་གསུམ་དུ་བཟླས་བརྗོད་བྱས་ན། སྔོན་གྱི་ལས་ཀྱི་སྒྲིབ་པར་གྱུར་པ་ཐམས་ཅད་བྱང་བར་འགྱུར་རོ། །ཅི་སྟེ་ཕ་རོལ་ནད་ལས་ཐར་བར་བྱེད་པར་<line/>
འདོད་ན་ཅི་ནུས་སུ་གཏོར་མ་གཏོང་ཞིང་པོག་གམ། ཨ་ག་རུའི་བདུག་པས་བདུགས་ལ་གཟའ་ཐམས་ཅད་ལ་ཁྲུས་བྱའོ། །མཛེ་དང༌། སྐྲངས་ནད་དང༌། མཆིན་སྐྲན་ལ་ཤུ་དག་འཇམ་<line/>
</page>
<page index="11" id="74B">པོ་བཏགས་པ་སྦྲང་རྩི་དང་བསྲེས་ཏེ་སངས་རྒྱས་བཅོམ་ལྡན་འདས་ཀྱི་སྤྱན་སྔར་ལན་སྟོང་རྩ་བརྒྱད་བསྔགས་ཏེ་བསྐུས་ན་མཛེ་ནད་ཐམས་ཅད་སོས་པར་འགྱུར་རོ། །ཞག་བཞི་པ་ལ་སངས་རྒྱས་<line/>
བཅོམ་ལྡན་འདས་ཀྱི་སྤྱན་སྔར་སྣ་མའི་མེ་ཏོག་གི་ཕྲེང་བ་ལ་ལན་སྟོང་རྩ་བརྒྱད་བསྔགས་ཏེ་མིའི་མགོ་ལ་བཅིངས་ན་ཞག་བཞི་པའི་རིམས་སོས་པར་འགྱུར་རོ། །མཚོན་བཏབ་པའི་རྣ་བར་བཟླས་<line/>
བརྗོད་བྱས་ན་བརྗེད་བྱེད་ལས་ཐར་བར་འགྱུར་རོ། །ལུས་སྲུལ་པོས་ཟིན་པ་རྣམས་ལ་སངས་རྒྱས་ལ་ཕུལ་བའི་མེ་ཏོག་གིས་བདུག་གོ །དེ་ལ་སོགས་པའི་ལས་རྣམས་བྱེད་དེ། ལས་ཐམས་ཅད་<line/>
བྱད་པ་ཞེས་བྱའོ། །དེ་ནས་དེ་བཞིན་གཤེགས་པ་འོད་སྲུང་སྟེང་གི་ནམ་མཁའ་ལ་བཞུགས་ཏེ། སེམས་ཅན་ཐམས་ཅད་ལ་ཕན་པའི་དོན་དང༌། ནད་ཐམས་ཅད་རབ་ཏུ་ཞི་བར་བྱ་བ་དང༌། འབྱུང་<line/>
པོ་ཐམས་ཅད་བཟློག་པའི་ཕྱིར་གསང་སྔགས་ཀྱི་གཞི་འདི་དག་བཀའ་སྩལ་ཏོ། །ན་མོ་བུདྡྷཱ་ཡ། ན་མོ་དྷརྨཱ་ཡ། ན་མཿ་སཾ་གྷཱ་ཡ། ཨོཾ་ཧ་ར་ཧ་ར་ཧ་ར། ཧ་ཧ་ཧ། ན་མཿ་ཀཱ་ཤྱ་པཱ་ཡ། ཏ་ཐཱ་ག་ཏཱ་ཡ།<line/>
ཨརྷ་ཏེ། སམྱཀྶཾ་བུདྡྷཱ་ཡ། སི་དྷྱནྡུ་མནྟྲ་པ་དཻ་སྭཱཧཱ། དེ་ནས་དེ་བཞིན་གཤེགས་པ་འོད་སྲུང་གིས་བྱང་ཆུབ་སེམས་དཔའ་སེམས་དཔའ་ཆེན་པོ་ནམ་མཁའི་སྙིང་པོ་ལ་འདི་སྐད་ཅེས་བཀའ་<line/>
སྩལ་ཏོ། །ནམ་མཁའི་སྙིང་པོ། སྙིང་པོ་འདི་ན་སངས་རྒྱས་བཅོམ་ལྡན་འདས་གངྒཱའི་ཀླུང་སུམ་ཅུ་རྩ་གཉིས་ཀྱི་བྱ་མ་སྙེད་དག་གིས་གསུངས་པ་སྟེ། ནམ་མཁའི་སྙིང་པོ། སྙིང་པོ་འདི་ཁྱོ་<line/>
</page>
<page index="12" id="75A">༄༅། །ཀྱིས་ཟུངས་ཤིག །ཀུན་ཆུབ་པར་གྱིས་ཤིག །གང་ལ་ལ་ཞིག་འཛིན་ཏམ། ཀློག་གམ། ཀུན་ཆུབ་པར་བྱེད་དམ། ཉིན་མོའམ། མཚན་མོ་ལན་གསུམ་གསུམ་བཟླས་རྗོད་བྱེད་ན་<line/>
མདོར་ན་རྨི་ལམ་ན་དེ་བཞིན་གཤེགས་པ་མཐོང་བར་འགྱུར་རོ། །དེའི་ལས་ཀྱི་སྒྲིབ་པ་ཐམས་ཅད་ཀྱང་བྱང་བར་འགྱུར་ཏེ། སྔོན་གྱི་ལས་ནི་མ་གཏོགས་སོ། །ལས་ཐམས་ཅད་ལའང་སྦྱོར་<line/>
བར་བྱའོ། །མཛེ་དང༌། ཤ་བཀྲ་ལ་སོགས་པ་ལ་སངས་རྒྱས་ལ་ཕུལ་བའི་མེ་ཏོག་ལ་སངས་རྒྱས་ཀྱི་སྤྱན་སྔར་ལན་སྟོང་རྩ་བརྒྱད་བསྔགས་ཏེ་བཀླགས་ཤིང་བཀྲུས་ན་སོས་པར་འགྱུར་རོ།།<line/>
ཀླད་པ་ན་བ་ལ་སངས་རྒྱས་ལ་ཕུལ་བའི་མེ་ཏོག་སངས་རྒྱས་ཀྱི་སྤྱན་སྔར་བཞག་སྟེ། སངས་རྒྱས་ཀྱི་སྤྱན་སྔར་ལན་སྟོང་རྩ་བརྒྱད་བཟླས་བརྗོད་བྱའོ། །ཐམས་ཅད་དུའང་སྦྱར་བར་བྱའོ། །<line/>
དེ་ནས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པ་སྟེང་གི་ནམ་མཁའ་ལ་བཞུགས་ཏེ། སེམས་ཅན་ཐམས་ཅད་ལ་ཕན་པའི་དོན་གྱི་ཕྱིར་རིག་སྔགས་འདི་དག་བཀའ་སྩལ་<line/>
ཏོ༑ ༑ན་མོ་བུདྡྷཱ་ཡ། ན་མོ་དྷརྨཱ་ཡ། ན་མཿ་སཾ་གྷཱ་ཡ། ཏདྱ་ཐཱ། གྷུ་མེ་གྷུ་མེ་མ་ཧཱ་གྷུ་མེ། ཏ་ལེ་ཏ་ལེ་མ་ཧཱ་ཏ་ལེ། ཙ་ལེ་ཙ་ལེ་མ་ཧཱ་ཙ་ལེ། དྷུ་རེ་དྷུ་རེ་མ་ཧཱ་དྷུ་རེ། ཏི་རི་ཏི་རི་མཧཱ་ཏི་རི། ཀི་ལི་<line/>
ཀི་ལི་མཧཱ་ཀི་ལི། ཙུ་རུ་ཙུ་རུ་མཧཱ་ཙུ་རུ། མི་ལི་མི་ལི་མཧཱ་མི་ལི། ཏི་ལི་ཏི་ལི་མཧཱ་ཏི་ལི། དྷུ་མེ་དྷུ་མེ་མཧཱ་དྷུ་མེ། ཙ་ལེ་ཙ་ལེ་མཧཱ་ཙ་ལེ། ཁི་རི་ཁི་རི་མ་ཧཱ་ཁི་རི། ཙི་ལི་ཙི་ལི་མ་ཧཱ་ཙི་ལི་<line/>
</page>
<page index="13" id="75B">སྭཱཧཱ། དེ་ནས་དེ་བཞིན་གཤེགས་པ་ཤཱཀྱ་ཐུབ་པས་བྱང་ཆུབ་སེམས་དཔའ་སེམས་དཔའ་ཆེན་པོ་ནམ་མཁའི་སྙིང་པོ་ལ་འདི་སྐད་ཅེས་བཀའ་སྩལ་ཏོ། །ནམ་མཁའི་སྙིང་པོ། ཀླད་པའི་ནད་བསལ་ན་<line/>
མཚོན་དང༌། ལག་མཐིལ་གྱིས་བྱའོ། །སྤྲིན་བཟློག་ན་ཤིང་ཀ་ར་བཱི་རའི་ལྕུག་མས་བྱའོ། །དུག་སྤོ་ན་ཆུས་བྱའོ། །ལས་གཞན་རྣམས་ཀྱང་བྱའོ། །ཁྲུས་ཀྱི་ཆོ་གས་སྦྱར་བར་བྱའོ། །ཆོ་ག་ཐམས་ཅད་<line/>
ཀྱིས་དུས་ཐམས་ཅད་དུ་སྦྱར་བར་བྱའོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། བྱང་ཆུབ་སེམས་དཔའ་སེམས་དཔའ་ཆེན་པོ་ནམ་མཁའི་སྙིང་པོ་ཡི་རངས་ཏེ། བཅོམ་ལྡན་<line/>
འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་པ་སངས་རྒྱས་བདུན་པ་ཞེས་བྱ་བ་ཐེག་པ་ཆེན་པོའི་མདོ་རྫོགས་སོ།། <line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
