<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="40" index="9"/>
<offset page="518" line="17" col="0"/>
<range start="1" end="76"/>
<title>འཕགས་པ་རིན་པོ་ཆེའི་ཕུང་བོ་ཞེས། </title>
<section>དཀོན་བརྩེགས། </section>
<volume>ཆ</volume>
<status asof="31Jan2012">checked, but not manually proofread</status>
</info>
<pageset>
<page index="1" id="260B">།།རྒྱ་གར་སྐད་དུ། ཨཱཪྻ་རཏྣ་རཱ་ཤི་ནཱ་མ་མཧཱ་ཡཱ་ན་སཱུ་ཏྲ། བོད་སྐད་དུ། འཕགས་པ་རིན་པོ་ཆེའི་ཕུང་པོ་<line/>
ཞེས་བྱ་བ་ཐེག་པ་ཆེན་པོའི་མདོ། །བམ་པོ་དང་པོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་<line/>
རྒྱལ་པོའི་ཁབ་ན་བྱ་རྒོད་ཀྱི་ཕུང་པོའི་རི་ལ་དགེ་སློང་བརྒྱད་སྟོང་ཙམ་གྱི་དགེ་སློང་གི་དགེ་འདུན་ཆེན་པོ་དང༌། སངས་རྒྱས་ཀྱི་ཞིང་སྣ་ཚོགས་ནས་འདུས་པའི་བྱང་ཆུབ་སེམས་དཔའ་ཁྲི་དྲུག་སྟོང་<line/>
</page>
<page index="2" id="261A">༄༅། །དང་ཐབས་གཅིག་ཏུ་བཞུགས་ཏེ། ཐམས་ཅད་ཀྱང་འདི་ལྟ་སྟེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སྐྱེ་བ་གཅིག་གིས་ཐོགས་པ་ཕྱིར་མི་ལྡོག་<line/>
པའི་བཟོད་པ་ཐོབ་པ་ཤ་སྟག་གོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་འོད་སྲུང་ཆེན་པོས་འདི་སྐད་ཅེས་གསོལ་ཏོ། །བཅོམ་ལྡན་འདས་དགེ་སྦྱོང་དགེ་སྦྱོང་ཞེས་བགྱི་བ་ཇི་ཙམ་<line/>
གྱིས་ན་དགེ་སྦྱོང་དགེ་སྦྱོང་ཞེས་བགྱི་བ་ལགས། དེ་སྐད་ཅེས་གསོལ་པ་དང༌། བཅོམ་ལྡན་འདས་ཀྱིས་ཚེ་དང་ལྡན་པ་འོང་སྲུང་ཆེན་པོ་ལ་འདི་སྐད་ཅེས་བཀའ་སྩལ་ཏོ། །འོད་སྲུང༌། དགེ་<line/>
སྦྱོང་དགེ་སྦྱོང་ཞེས་བྱ་བ་ནི་ཞི་བ་དང༌། དུལ་བ་དང༌། ཅང་ཤེས་པ་དང༌། ཚུལ་ཁྲིམས་ཀྱི་ཕུང་པོ་ཡོངས་སུ་དག་པ་དང༌། ཏིང་ངེ་འཛིན་ལ་འཇུག་པ་ཤེས་པས་དགེ་སྦྱོང་ཞེས་བྱ་སྟེ། ཤེས་<line/>
རབ་དང་ལྡན་པ་དང༌། རྣམ་པར་གྲོལ་བའི་སྙིང་པོ་ལྷུར་ལེན་པ་དང༌། རྣམ་པར་ཐར་པའི་སྒོ་གསུམ་ལ་སོམ་ཉི་མེད་ཅིང་ཐེ་ཚོམ་མི་ཟ་བ་དང༌། འཕགས་པའི་སྤྱོད་ཡུལ་ལ་གནས་པ་<line/>
དང༌། དྲན་པ་ཉེ་བར་གཞག་པ་བཞི་ལ་གནས་པ་དང༌། ཡང་དག་པར་སྤོང་བ་བཞི་ལ་གནས་པ་དང༌། རྫུ་འཕྲུལ་གྱི་རྐང་པ་བཞི་བསྒོམ་པ་བསྒོམས་པ་དང༌། དད་པའི་དབང་པོ་དང་ལྡན་<line/>
པ་དང༌། སངས་རྒྱས་ལ་དད་པ་མི་ཕྱེད་པ་དང༌། ཆོས་ལ་དད་པ་མི་ཕྱེད་པ་དང༌། དགེ་འདུན་ལ་དད་པ་མི་ཕྱེད་པ་དང༌། སངས་རྒྱས་དང་ཆོས་དང་དགེ་འདུན་ལ་ཤེས་ནས་དད་པ་དང་<line/>
</page>
<page index="3" id="261B">ལྡན་པ་དང༌། གཞན་གྱི་དྲིང་ལ་མི་འཇོག་པའི་ཤེས་རབ་དང་ལྡན་པ་དང༌། དགེ་བའི་ཆོས་རྣམས་ལ་བརྩོན་འགྲུས་བརྩམས་པ་དང༌། སྲིད་པ་བཅོམ་པ་དང༌། ཡང་དག་པར་ཞུགས་པ་དང༌།<line/>
དྲན་པ་དང་ཤེས་བཞིན་ལ་མཁས་པ་དང༌། སེམས་རྩེ་གཅིག་པ་དང༌། ཤེས་རབ་ཀྱིས་ལྷག་མཐོང་ལ་མཁས་པ་དང༌། སྟོབས་ལྔ་དང་ལྡན་པ་དང༌། ཉོན་མོངས་པ་ཐམས་ཅད་ཀྱིས་མི་<line/>
བརྫི་བ་དང༌། བྱང་ཆུབ་ཀྱི་ཡན་ལག་བདུན་ལ་བསམ་གཏན་པ་དང༌། ཆོས་རྣམས་ཀྱི་བརྟེན་པ་ཤེས་པ་ལ་མཁས་པ་དང༌། ལམ་ཤེས་པ་དང༌། ལམ་ལ་མཁས་པ་དང༌། ཡང་དག་པའི་<line/>
ལྟ་བ་དང༌། ཡང་དག་པའི་ཏིང་ངེ་འཛིན་དང༌། ཞི་གནས་ལྷག་མཐོང་བསྒོམ་པ་ལ་མཁས་པ་དང༌། སོ་སོ་ཡང་དག་པར་རིག་པ་བཞི་ལ་གཞན་གྱི་དྲིང་མི་འཇོག་པའི་ཤེས་རབ་དང་<line/>
ལྡན་པ་དང༌། དོན་ལ་རྟོན་གྱི་ཚིག་འབྲུ་ལ་མི་རྟོན་པ་དང༌། ཡེ་ཤེས་ལ་རྟོན་གྱི་རྣམ་པར་ཤེས་པ་ལ་མི་རྟོན་པ་དང༌། ངེས་པའི་དོན་གྱི་མདོ་སྡེ་ལ་རྟོན་གྱི་དྲང་བའི་དོན་གྱི་མདོ་སྡེ་ལ་མི་<line/>
རྟོན་པ་དང༌། ཆོས་ཉིད་ལ་རྟོན་གྱི་གང་ཟག་ལ་མི་རྟོན་པ་དང༌། བདུད་བཞིའི་ལམ་ལས་ཤིན་ཏུ་འདས་པ་དང༌། ཕུང་པོ་ཡོངས་སུ་ཤེས་པ་བསྲུང་བ་དང༌། ཉོན་མོངས་པ་བསལ་བ་དང༌།<line/>
ཐ་མའི་ལུས་འཛིན་པ་དང༌། འཆི་བདག་གི་ལམ་ལས་ཡང་དག་པར་འདས་པ་དང༌། སྡུག་བསྔལ་བ་ཡང་དག་པར་ཡོངས་སུ་ཤེས་པ་དང༌། ཀུན་འབྱུང་བ་ཐམས་ཅད་སྤངས་པ་དང༌།<line/>
</page>
<page index="4" id="262A">༄༅། །འགོག་པ་མངོན་སུམ་དུ་བྱ་བ་ལ་ཞུགས་པ་དང༌། ལམ་བསྒོམ་པའི་རྣལ་འབྱོར་གྱི་རྗེས་སུ་ཞུགས་པ་དང༌། འཕགས་པའི་བདེན་པ་བཞི་མཐོང་བ་དང༌། གཞན་<line/>
གྱི་དྲིང་ལ་མི་འཇོག་པ་དང༌། སྟོན་པའི་བསྟན་པ་ལ་བྱ་བ་བྱས་པ་དང༌། བྱེད་པ་བྱས་པ་དང༌། ཟག་པ་ཟད་པ་དང༌། རྣམ་པར་ཐར་པ་བརྒྱད་ལ་བསམ་གཏན་པ་དང༌། བརྒྱ་བྱིན་དང༌།<line/>
ཚངས་པ་དང༌། འཇིག་རྟེན་སྐྱོང་བས་བསུ་བ་དང༌། སྔོན་གྱི་སྤྱོད་པ་དང་བསམ་པ་ཕུན་སུམ་ཚོགས་པ་དང༌། དགོན་པ་ལ་གནས་པར་མངོན་པར་དགའ་བ་དང༌། འཕགས་<line/>
པའི་རིགས་ལ་གནས་པ་དང༌། སྦྱངས་པའི་ཡོན་ཏན་ལ་གནས་པ་དང༌། བློ་གྱ་གྱུ་མེད་པ་དང༌། རབ་ཏུ་བྱུང་ནས་ཁྱིམ་གྱི་གནས་དང་མི་འདྲེ་བ་དང༌། བསེ་རུ་ལྟར་གཅིག་པུར་<line/>
རྒྱུ་བ་དང༌། འདུ་འཛིས་འཇིགས་སྐྲག་པ་དང༌། ཁམས་གསུམ་ལས་རྣམ་པར་གྲོལ་བ་དང༌། རྟག་ཏུ་འཇིགས་པའི་ཡིད་དང་ལྡན་པ་དང༌། ཡང་དག་པའི་དགེ་སྦྱོང་གི་ཚུལ་ལ་གནས་<line/>
པ་དང༌། ཐམས་ཅད་ལ་འདོད་པ་མེད་པ་དང༌། འཇིག་རྟེན་གྱི་ཆོས་བརྒྱད་པོ་རྙེད་པ་དང༌། མ་རྙེད་པ་དང༌། གྲགས་པ་དང༌། མ་གྲགས་པ་དང༌། བདེ་བ་དང༌། སྡུག་བསྔལ་བ་དང༌།<line/>
བསྟོད་པ་དང༌། སྨད་པ་རྣམས་ལས་ཡང་དག་པར་འདས་པ་དང༌། ས་དང་མཚུངས་པའི་སེམས་ཀྱིས་ཉེ་བར་བསྒྲུབས་ཏེ་གནས་པ་དང༌། བདག་དང་གཞན་རྗེས་སུ་བསྲུང་བ་དང༌།<line/>
</page>
<page index="5" id="262B">འཁྲུལ་པ་མེད་པ་དང༌། འཁྲུག་པ་མེད་པ་དང༌། ཡང་དག་པར་ཞུགས་པ་དང༌། ནམ་མཁའ་དང་མཚུངས་པའི་སེམས་ཀྱིས་ཉེ་བར་བསྒྲུབས་ཏེ་གནས་པ་དང༌། མཚན་མ་ཐམས་ཅད་<line/>
ལ་དེའི་སེམས་མི་ཆགས། མི་འཆིང་སྟེ། དཔེར་ན། ནམ་མཁའ་ལ་ལག་མཐིལ་བཞིན་དུ་མི་ཆགས། མི་འཆིང་བ་ཡིན་ཏེ། འོད་སྲུང༌། དགེ་སྦྱོང་གི་ཆོས་རྣམ་པ་དེ་ལྟ་བུ་དེ་དག་<line/>
དང་ལྡན་ན་དགེ་སྦྱོང་དགེ་སྦྱོང་ཞེས་བྱའོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་འོད་སྲུང་ཆེན་པོས་འདི་སྐད་ཅེས་གསོལ་ཏོ། །བཅོམ་ལྡན་འདས། འདི་ལྟར་དེ་བཞིན་གཤེགས་<line/>
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཡང་དག་པའི་དགེ་སྦྱོང་གི་ཡོན་ཏན་འདི་དག་ཡང་དག་པར་རབ་ཏུ་བསྟན་པ་ནི་ངོ་མཚར་ཏོ། །བཅོམ་ལྡན་འདས། མ་མཆིས་<line/>
པའི་དུས་ན་གང་དག་དེ་བཞིན་གཤེགས་པའི་བྱང་ཆུབ་བསྐལ་པ་གྲངས་མ་མཆིས་པར་ཡང་དག་པར་བསྒྲུབས་པ་ནུབ་པར་བགྱིད་པ། དགེ་སྦྱོང་མ་ལགས་པ་ལ་དགེ་སྦྱོང་དུ་མཆིད་ཀྱིས་འཆེ་<line/>
ཞིང༑ ཚངས་པར་སྤྱོད་པ་མ་ལགས་པར་ཚངས་པར་སྤྱོད་པར་མཆིད་ཀྱིས་འཆེ་བའི་དགེ་སློང་ལ་ལ་དག་འབྱུང་བར་འགྱུར་ལགས་སམ། བཅོམ་ལྡན་འདས་ཀྱིས་བཀའ་སྩལ་པ། འོད་<line/>
སྲུང༑ ང་དང༌། ཁྱོད་དང༌། ཉན་ཐོས་ཆེན་པོ་འདི་དག་ཀྱང་ཡོངས་སུ་མྱ་ངན་འདས་ཤིང༌། བྱང་ཆུབ་སེམས་དཔའ་འདི་དག་ཀྱང་སངས་རྒྱས་ཀྱི་ཞིང་གཞན་དུ་དོང་ནས་བསྟན་པ་འདི་རབ་ཏུ་<line/>
</page>
<page index="6" id="263A">༄༅། །འཇིག་པར་འགྱུར་བ་ནི། ཚིག་གིས་བསྟན་པར་མི་ནུས་སོ། །འོད་སྲུང༌། དེ་ལ་དགེ་སློང་ལུས་མ་བསྒོམས་པ། ཚུལ་ཁྲིམས་མ་བསྒོམས་པ། སེམས་མ་<line/>
བསྒོམས་པ། ཤེས་རབ་མ་བསྒོམས་པ། བྱིས་པ། དམན་པ། གླེན་པ། རྨོངས་པ། རབ་ཏུ་མ་ཞི་བ། མ་དུལ་བ་ཁ་ཅིག་འབྱུང་བར་འགྱུར་ཏེ། དེ་དག་གི་གཡོ་དང༌། སྒྱུ་དང༌།<line/>
མི་དྲང་བ་དང༌། གྱ་གྱུ་དང༌། དགེ་སྦྱོང་གི་དྲི་མ་དང༌། དགེ་སྦྱོང་གི་སྐྱོན་རྣམས་བརྗོད་པར་བྱའོ། །འོད་སྲུང༌། དེ་ལ་དགེ་སྦྱོང་གི་དྲི་མ་རྣམས་གང་ཞེ་ན། འོད་སྲུང༌། སུམ་ཅུ་རྩ་གཉིས་<line/>
བོ་འདི་དག་ནི་དགེ་སྦྱོང་གི་དྲི་མ་སྟེ། དེ་དག་སྤངས་ན་དགེ་སྦྱོང་དགེ་སྦྱོང་ཞེས་བྱའོ། །སུམ་ཅུ་རྩ་གཉིས་གང་ཞེ་ན། འདོད་པ་ལ་རྣམ་པར་རྟོག་པ་དགེ་སྦྱོང་གི་དྲི་མ་དང༌། གནོད་སེམས་<line/>
ཀྱི་རྣམ་པར་རྟོག་པ་དགེ་སྦྱོང་གི་དྲི་མ་དང༌། རྣམ་པར་འཚེ་བའི་རྣམ་པར་རྟོག་པ་དགེ་སྦྱོང་གི་དྲི་མ་དང༌། བདག་ལ་བསྟོད་པ་དགེ་སྦྱོང་གི་དྲི་མ་དང༌། གཞན་ལ་བརྙས་པ་དགེ་སྦྱོང་གི་<line/>
དྲི་མ་དང༌། མི་མཐུན་པའི་རྙེད་པ་ཀུན་དུ་ཚོལ་བ་དགེ་སྦྱོང་གི་དྲི་མ་དང༌། རྙེད་པས་རྙེད་པར་བྱེད་འདོད་པ་དགེ་སྦྱོང་གི་དྲི་མ་དང༌། དད་པས་བྱིན་པ་ཆུད་སོན་པ་དགེ་སྦྱོང་གི་དྲི་མ་<line/>
དང༑ ལྟུང་བ་འཆབ་པ་དགེ་སྦྱོང་གི་དྲི་མ་དང༌། ཁྱིམ་པ་ལ་བརྟེན་པ་དགེ་སྦྱོང་གི་དྲི་མ་དང༌། རབ་ཏུ་བྱུང་བ་དང་བརྟེན་པ་དགེ་སྦྱོང་གི་དྲི་མ་དང༌། འདུ་འཛི་ལ་མངོན་པར་དགའ་བ་དགེ་<line/>
</page>
<page index="7" id="263B">སྦྱོང་གི་དྲི་མ་དང༌། རྙེད་པ་ཡོངས་སུ་མ་གྲུབ་པར་རྟོག་པ་དགེ་སྦྱོང་གི་དྲི་མ་དང༌། བདག་གི་རྙེད་པས་ཆོག་པར་མི་འཛིན་པ་དགེ་སྦྱོང་གི་དྲི་མ་དང༌། ཕ་རོལ་བསོད་སྙོམས་རྙེད་པ་ལ་ཕྲག་<line/>
དོག་དང་སེར་སྣ་བྱེད་པ་དགེ་སྦྱོང་གི་དྲི་མ་དང༌། ཕ་རོལ་གྱི་རྙེད་པ་ལ་འདོད་པ་དགེ་སྦྱོང་གི་དྲི་མ་དང༌། བདག་གི་འཁྲུལ་པ་ལ་མི་རྟོག་པ་དགེ་སྦྱོང་གི་དྲི་མ་དང༌། གཞན་གྱི་འཁྲུལ་པ་ཡོངས་<line/>
སུ་ཚོལ་བ་དགེ་སྦྱོང་གི་དྲི་མ་དང༌། སོ་སོར་ཐར་པ་དང་འདུལ་བ་མི་སྲུང་བ་དགེ་སྦྱོང་གི་དྲི་མ་དང༌། ཁྭ་ལྟར་མུ་ཅོར་སྨྲ་བ་དགེ་སྦྱོང་གི་དྲི་མ་དང༌། མ་གུས་པ་དང་རྒོད་པ་དང་ཁེངས་པ་དགེ་<line/>
སྦྱོང་གི་དྲི་མ་དང༌། ལྟ་བས་ཀུན་ནས་དཀྲིས་པ་དགེ་སྦྱོང་གི་དྲི་མ་དང༌། རྟེན་ཅིང་འབྲེལ་པར་འབྱུང་བ་དང་འགལ་བ་དགེ་སྦྱོང་གི་དྲི་མ་དང༌། མཐར་ལྟ་བ་ལ་གནས་པ་དགེ་སྦྱོང་གི་དྲི་མ་དང༌།<line/>
འཁོར་བ་ལ་མངོན་པར་དགའ་བ་དགེ་སྦྱོང་གི་དྲི་མ་དང༌། མྱ་ངན་ལས་འདས་པ་ལ་མངོན་པར་མི་དགའ་བ་དགེ་སྦྱོང་གི་དྲི་མ་དང༌། འཇིག་རྟེན་རྒྱང་པན་པའི་གསང་ཚིག་འཛིན་པ་དགེ་<line/>
སྦྱོང་གི་དྲི་མ་དང༌། སྒྲིབ་པས་ཀུན་ནས་དཀྲིས་པ་དགེ་སྦྱོང་གི་དྲི་མ་དང༌། ལས་ཀྱི་རྣམ་པར་སྨིན་པ་དང་འགལ་བ་དགེ་སྦྱོང་གི་དྲི་མ་དང༌། རྣམ་པར་ཐར་པའི་སྒོ་གསུམ་གྱིས་སྐྲག་པ་དགེ་<line/>
སྦྱོང་གི་དྲི་མ་དང༌། ཆོས་ཟབ་མོ་སྤོང་བ་དགེ་སྦྱོང་གི་དྲི་མ་དང༌། ཆོས་དང་འགལ་བར་གནས་པ་དགེ་སྦྱོང་གི་དྲི་མ་དང༌། དཀོན་མཆོག་གསུམ་ལ་མི་གུས་པ་དགེ་སྦྱོང་གི་དྲི་མ་སྟེ། འོད་<line/>
</page>
<page index="8" id="264A">༄༅། །སྲུང༑ སུམ་ཅུ་རྩ་གཉིས་པོ་དེ་དག་ནི་དགེ་སྦྱོང་གི་དྲི་མ་སྟེ། དེ་དག་སྤངས་ན་དགེ་སྦྱོང་དགེ་སྦྱོང་ཞེས་བྱའོ། །འོད་སྲུང༌། བརྒྱད་པོ་འདི་དག་ནི་དགེ་སྦྱོང་གི་<line/>
ཆོས་ཀྱི་སྒྲིབ་པ་སྟེ། བརྒྱད་གང་ཞེ་ན། འདི་ལྟ་སྟེ། བླ་མ་རྣམས་ལ་མི་གུས་པ་དང༌། ཆོས་རྣམས་ལ་རིམ་གྲོ་མེད་པ་དང༌། ཚུལ་བཞིན་མ་ཡིན་པ་ཡིད་ལ་བྱེད་པ་དང༌། མ་ཐོས་<line/>
པའི་མདོ་སྡེ་སྤོང་པ་དང༌། བདག་མེད་པ་དང༌། སེམས་ཅན་མེད་པ་དང༌། སྲོག་མེད་པ་དང༌། གང་ཟག་མེད་པའི་ཆོས་ཀྱིས་སྐྲག་པ་དང༌། འདུས་མ་བྱས་ཀྱི་ཆོས་བསྟན་པ་ལ་མི་<line/>
འཇུག་གི་འདུས་བྱས་ཉིད་ཀྱི་རྗེས་སུ་སྙེག་པ་དང༌། འདུ་བྱེད་རྣམས་མ་སྐྱེས་པ་ཞེས་ཐོས་ནས་སྐྲག་པ་དང༌། ཆོས་རྣམས་རང་བཞིན་གྱིས་མ་སྐྱེས་པ་ཐོས་ན་གཡང་ས་ཆེན་པོར་<line/>
ལྷུང་བ་བཞིན་དུ་ལྟུང་བ་སྟེ། འོད་སྲུང༌། བརྒྱད་པོ་འདི་དག་ནི་དགེ་སྦྱོང་གི་ཆོས་ཀྱི་སྒྲིབ་པ་སྟེ། རབ་ཏུ་བྱུང་བས་དེ་དག་ཡོངས་སུ་སྤང་བར་བྱའོ། །འོད་སྲུང༌། དགེ་སྦྱོང་གི་ཁ་དོག་<line/>
དང་རྟགས་ཀྱི་དབྱིབས་ཀྱིས་དགེ་སྦྱོང་ཞེས་ང་མི་འཆད་ཀྱི། ཡོན་ཏན་གྱི་ཆོས་ལ་ནན་ཏན་བྱེད་པའི་དགེ་སྦྱོང་ནི་དགེ་སྦྱོང་ཞེས་ངས་བཤད་དོ། །འོད་སྲུང༌། དགེ་སྦྱོང་གིས་ནི་རྙོག་པ་<line/>
མེད་པའི་སེམས་ཀྱིས་ལུས་ལ་ངུར་སྨྲིག་དག་བཅང་བར་བྱའོ། །དེ་ཅིའི་ཕྱིར་ཞེ་ན། འོད་སྲུང༌། རྙོག་པ་མེད་པ་ལ་ངས་ངུར་སྨྲིག་གནང་གི། འོད་སྲུང༌། རྙོག་པ་དང་བཅས་པའི་<line/>
</page>
<page index="9" id="264B">ལུས་ལ་ངུར་སྨྲིག་དག་འཆང་བ་དེ་དག་ཐམས་ཅད་ནི་ངུར་སྨྲིག་ཚིག་པའོ་ཞེས་བཤད་དེ། བསམ་པས་མོས་པ་རྣམས་ནི་མ་གཏོགས་སོ། །དེ་ཅིའི་ཕྱིར་ཞེ་ན། འདི་ནི་འཕགས་པ་<line/>
རྣམས་ཀྱི་རྒྱལ་མཚན་ཡིན་པའི་ཕྱིར་ཏེ། སྐྱོ་ཞིང་འདོད་ཆགས་དང་བྲལ་བར་སྤྱོད་པ་རྣམས་ཀྱིས་གོས་འདི་དག་ནི་ཉེ་བར་ཞི་བའི་རྗེས་སུ་མཐུན་པ་བྱམས་པའི་རྗེས་སུ་ཞུགས་པའོ། །<line/>
འོད་སྲུང༌། དེ་ལ་འཕགས་པ་རྣམས་ཀྱི་རྒྱལ་མཚན་གང་ཞེ་ན། འོད་སྲུང༌། བཅུ་གཉིས་པོ་འདི་དག་ནི་འཕགས་པ་རྣམས་ཀྱི་རྒྱལ་མཚན་ཏེ། བཅུ་གཉིས་གང་ཞེ་ན། འོད་སྲུང༌། ཚུལ་<line/>
ཁྲིམས་འཕགས་པ་རྣམས་ཀྱི་རྒྱལ་མཚན་དང༌། ཏིང་ངེ་འཛིན་འཕགས་པ་རྣམས་ཀྱི་རྒྱལ་མཚན་དང༌། ཤེས་རབ་འཕགས་པ་རྣམས་ཀྱི་རྒྱལ་མཚན་དང༌། རྣམ་པར་གྲོལ་བ་འཕགས་<line/>
པ་རྣམས་ཀྱི་རྒྱལ་མཚན་དང༌། རྣམ་པར་གྲོལ་བའི་ཡེ་ཤེས་མཐོང་བ་འཕགས་པ་རྣམས་ཀྱི་རྒྱལ་མཚན་དང༌། བདེན་པ་ལ་འཇུག་པ་འཕགས་པ་རྣམས་ཀྱི་རྒྱལ་མཚན་དང༌། རྟེན་<line/>
ཅིང་འབྲེལ་པར་འབྱུང་བ་ལ་འཇུག་པ་འཕགས་པ་རྣམས་ཀྱི་རྒྱལ་མཚན་དང༌། བསམ་གཏན་བཞི་འཕགས་པ་རྣམས་ཀྱི་རྒྱལ་མཚན་དང༌། ཚད་མེད་པ་བཞི་འཕགས་པ་རྣམས་<line/>
ཀྱི་རྒྱལ་མཚན་དང༌། གཟུགས་མེད་པའི་སྙོམས་པར་འཇུག་པ་བཞི་འཕགས་པ་རྣམས་ཀྱི་རྒྱལ་མཚན་དང༌། སྐྱོན་མེད་པ་ལ་འཇུག་པ་འཕགས་པ་རྣམས་ཀྱི་རྒྱལ་མཚན་དང༌།<line/>
</page>
<page index="10" id="265A">༄༅། །ཟག་པ་ཟད་པ་འཕགས་པ་རྣམས་ཀྱི་རྒྱལ་མཚན་ཏེ། འོད་སྲུང༌། བཅུ་གཉིས་པོ་འདི་དག་ནི་འཕགས་པ་རྣམས་ཀྱི་རྒྱལ་མཚན་ནོ། །འོད་སྲུང༌། གང་<line/>
ལ་ལ་རྒྱལ་མཚན་འདི་དག་དང་མི་ལྡན་པར་འཕགས་པའི་རིགས་གོས་ངུར་སྨྲིག་དག་འཆང་བ་དེ་ནི་ནོར་བའི་ཆོས་ལ་ཞུགས་པའོ་ཞེས་ངས་བཤད་དོ། །ཆོས་དང་འགལ་བར་<line/>
གནས་པ་ཞེས་བཤད་དོ། །དེ་བཞིན་གཤེགས་པའི་བསྟན་པ་ལས་རིང་དུ་གནས་པ་ཞེས་བཤད་དོ། །མྱ་ངན་ལས་འདས་པའི་ཕྱོགས་ཀྱི་མི་མཐུན་པའི་ཕྱོགས་ལ་གནས་པ་<line/>
ཞེས་བཤད་དོ། །འཁོར་བའི་ཕྱོགས་དང་མཐུན་པ་ཞེས་བཤད་དོ། །ང་རྒྱལ་གྱི་མཆིལ་པས་ཟིན་པ་ཞེས་བཤད་དོ། །སྙིང་པོ་མ་བླངས་པ་ཞེས་བཤད་དོ། །ཆོས་ལས་ཉམས་པ་<line/>
ཞེས་བཤད་དོ། །ཉམ་ང་བའི་ལམ་ལ་གནས་པ་ཞེས་བཤད་དོ། །འོད་སྲུང༌། དེ་ལྟ་བས་ན་དགེ་སྦྱོང་གི་ལུས་ལ་ངུར་སྨྲིག་དག་འཆང་བ་ན་རྙོག་པ་མེད་པའི་སེམས་སུ་བྱའོ། །<line/>
གལ་ཏེ་དེས་འབྲས་བུ་ཐོབ་པར་མ་གྱུར་ན། དེ་ལ་གུས་པ་བརྒྱད་ཀྱིས་ལུས་ལ་ངུར་སྨྲིག་དག་བཅང་བར་བྱ་སྟེ། བརྒྱད་གང་ཞེ་ན། མཆོད་རྟེན་གྱི་འདུ་ཤེས་དང༌། སྟོན་པའི་འདུ་<line/>
ཤེས་དང༌། ཉེ་བར་ཞི་བའི་འདུ་ཤེས་དང༌། བྱམས་པའི་འདུ་ཤེས་དང༌། སངས་རྒྱས་ལ་གུས་པའི་འདུ་ཤེས་དང༌། ངོ་ཚ་ཤེས་པའི་འདུ་ཤེས་དང༌། ཁྲེལ་ཡོད་པའི་འདུ་ཤེས་<line/>
</page>
<page index="11" id="265B">དང༑ རྙོག་པ་མེད་པར་བྱའོ་སྙམ་པ་སྟེ། དགེ་སྦྱོང་གི་ཚུལ་དང་མཐུན་པའི་གུས་པ་བརྒྱད་པོ་དེ་དག་གིས་ལུས་ལ་ངུར་སྨྲིག་དག་བཅང་བར་བྱའོ། །འོད་སྲུང༌། གང་དག་ལྷོད་ཅིང་ཡང་<line/>
དག་པར་མི་སྡོམ་པ་དང༌། དགེ་སྦྱོང་གི་ཡོན་ཏན་གྱི་ཆོས་འདི་དག་ལས་ཉམས་པར་ལུས་ལ་ངུར་སྨྲིག་དག་འཆང་བ་རྣམས་མི་གུས་པ་འདི་དག་མི་བསྐྱེད་དོ། །འོད་སྲུང༌། དགེ་སྦྱོང་གི་<line/>
ཁ་དོག་དང་གཟུགས་ཅན་ལ་གནོད་པ་བྱེད་པ་ཞེས་བྱ་བ་ཉི་ཚེ་བའི་སེམས་ཅན་དམྱལ་བ་ཡོད་དེ། འོད་སྲུང༌། ཉི་ཚེ་བའི་སེམས་ཅན་དམྱལ་བ་དེར་དགེ་སྦྱོང་གི་གཟུགས་སུ་གྱུར་བཞིན་<line/>
དུ༑ གོས་འབར་བ་དག་དང༌། མགོ་འབར་བ་དག་དང༌། ལྷུང་བཟེད་འབར་བ་དག་དང༌། སྟན་འབར་བ་དག་དང༌། མལ་ཆ་འབར་བ་དག་གནོད་པར་བྱེད་དེ། དེ་དག་གི་ལོངས་སྤྱོད་དང༌།<line/>
ཡོངས་སུ་སྤྱད་པ་གང་ཅི་ཡོད་པ་དེ་དག་ཐམས་ཅད་འབར། རབ་ཏུ་འབར་ཏེ། ཀུན་དུ་རབ་ཏུ་མཆེད་ཅིང་འབར་བ་དེ་མེར་གྱུར་ཏེ། དགེ་སྦྱོང་ཁ་དོག་དང་གཟུགས་ཀྱིས་གནོད་པ་དེ་དག་མྱོང་<line/>
བར་འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་ལུས་དང་ངག་དང་ཡིད་ཀྱི་ལས་ཡོངས་སུ་མ་དག་པ་དང་ལྡན་པའི་ཕྱིར་ཏེ། ལུས་དང་ངག་དང་ཡིད་ཀྱི་ལས་ཡོངས་སུ་མ་དག་པ་དང་ལྡན་པ་དེ་<line/>
དག་གི་འགྲོ་བ་ཡོངས་སུ་མ་དག་པ་ཉིད་དུ་འགྱུར་རོ། །འོད་སྲུང༌། དགེ་སྦྱོང་མ་ཡིན་པ་ལ་དགེ་སྦྱོང་དུ་ཁས་འཆེ་བ་དང༌། ཚངས་པར་སྤྱོད་པ་མ་ཡིན་པ་ལ་ཚངས་པར་སྤྱོད་པར་ཁས་<line/>
</page>
<page index="12" id="266A">༄༅། །འཆེ་བ་གང་ཞིག་ཚུལ་ཁྲིམས་དང་ལྡན་པ་རྣམས་དང༌། ཡོན་ཏན་དང་ལྡན་པ་རྣམས་ཀྱིས་ཕྱག་བྱས་པ་བདག་གིར་བྱེད་ན་དེ་མི་དགེ་བའི་ལས་དེས་<line/>
བརྙས་པ་བརྒྱད་འཐོབ་སྟེ། བརྒྱད་གང་ཞེ་ན། བེམས་པོ་ལྟ་བུར་འགྱུར་བ་དང༌། གོ་དཀའ་ཞིང་ལེ་ལོ་ཅན་དུ་འགྱུར་བ་དང༌། སྐྱེ་བོ་མང་པོས་བརྒལ་བའི་བུད་མེད་དུ་འགྱུར་བ་<line/>
དང༑ རང་དབང་མེད་ཅིང་བྲན་དུ་འགྱུར་བ་དང༌། མདོག་ངན་ཅིང་མི་སྡུག་པར་འགྱུར་བ་དང༌། མདོག་ངན་ཅིང་དབང་ཆུང་གྲགས་པར་འགྱུར་བ་དང༌། དེ་ལ་སུ་ཡང་བསུ་བར་མི་<line/>
འགྱུར་བ་དང༌། སྦྱིན་གནས་རྣམས་ལ་མགུ་བར་མི་བྱེད་པ་སྟེ། བརྙས་པ་བརྒྱད་པོ་འདི་དག་འཐོབ་བོ། །འོད་སྲུང༌། དེ་ལྟ་བས་ན་བཟང་པོ་མ་ཡིན་པའི་ཆོས་འདི་ལྟ་བུ་འདི་དག་<line/>
ཐོས་ནས་དགེ་སྦྱོང་སྡིག་པ་ཅན་གྱིས་གཞན་གྱིས་ཕྱག་བྱས་པ་བདག་གིར་མི་བྱའོ། །འོད་སྲུང༌། དགེ་སྦྱོང་མ་ཡིན་པ་ལ་དགེ་སྦྱོང་དུ་ཁས་འཆེ་བ་དང༌། ཚངས་པར་སྤྱོད་པ་མ་<line/>
ཡིན་པ་ལ་ཚངས་པར་སྤྱོད་པར་ཁས་འཆེ་བ་ནི་ཐ་ན་ས་ཆེན་པོ་འདི་ལ་མཆིལ་མའི་ཐལ་བ་ཙམ་འདོར་བ་དེ་ཡང་རྙེད་པར་མི་འགྱུར་ན། གོམ་པ་འདེབས་པ་དང༌། འཇོག་པ་ལྟ་<line/>
ཅི་སྨོས། དེ་ཅིའི་ཕྱིར་ཞེ་ན། འོད་སྲུང་ཆེན་པོ། འདི་ནི་སྔོན་གྱི་རྒྱལ་པོ་རྣམས་ཀྱིས་ཚུལ་ཁྲིམས་དང་ལྡན་པ་རྣམས་དང༌། ཡོན་ཏན་དང་ལྡན་པ་རྣམས་དང༌། སྦྱིན་གནས་རྣམས་<line/>
</page>
<page index="13" id="266B">ལ་ཀུན་དུ་སྤྱད་པའི་དོན་དུ་ཕུལ་བའི་ཕྱིར་རོ། །འོད་སྲུང༌། དེ་ལ་མི་བླུན་པོ་དེ་ནི་གོམ་པ་འཇོག་པ་དང་འདོར་བ་གང་ཡིན་པ་དེ་དག་ཐམས་ཅད་ཀྱང་དད་པས་བྱིན་པ་ལ་མི་དབང་བཞིན་དུ་<line/>
གོམ་པ་འདོར་ཞིང་འཇོག་པ་ཡིན་ན། དགེ་འདུན་གྱིའམ། ཕྱོགས་བཞིའི་དགེ་འདུན་གྱི་ཁྲིའམ། ཁྲིའུ་འམ། འཆག་སའམ། གདིང་བའམ། གནས་ཁང་འམ། གཙུག་ལག་ཁང་ངམ།<line/>
ཀུན་དགའི་ར་བའམ། ཀུན་དགའི་ར་བའི་གཞིའམ། ཡོངས་སུ་སྤྱད་པའམ། ལྷུང་བཟེད་དམ། ཆོས་གོས་སམ། བསོད་སྙོམས་སམ། མལ་ཆའམ། ན་བའི་གསོས་སྨན་ནམ། ཡོ་<line/>
བྱད་ཀྱང་རུང་སྟེ། ཐམས་ཅད་དད་པས་བྱིན་པ་ལ་མི་དབང་བར་སྤྱོད་པ་ཡིན་པ་ལྟ་ཅི་སྨོས། འོད་སྲུང༌། ཁྱོད་མོས་པར་བྱའོ། །ཁྱོད་ཀྱིས་ཁོང་དུ་ཆུད་པར་བྱའོ། །འོད་སྲུང༌། དགེ་སྦྱོང་མ་<line/>
ཡིན་པ་ལ་དགེ་སྦྱོང་དུ་ཁས་འཆེ་བ་དང༌། ཚངས་པར་སྤྱོད་པ་མ་ཡིན་པ་ལ་ཚངས་པར་སྤྱོད་པར་ཁས་འཆེ་བས་ནི་དད་པས་བྱིན་པ་སྐྲའི་རྩེ་མོའི་ཆ་ཙམ་ཡང་ཡོངས་སུ་དག་པར་བྱ་མི་ནུས་སོ། །<line/>
དེ་ཅིའི་ཕྱིར་ཞེ་ན། འོད་སྲུང༌། འཕགས་པའི་དགེ་འདུན་ནི་ངས་རྒྱ་མཚོ་ཆེན་པོ་ལྟ་བུ་དང༌། བསོད་ནམས་ཀྱི་ཞིང་དང༌། སྦྱིན་གནས་རྣམས་ཀྱི་མཆོག་ཏུ་བསྟན་པའི་ཕྱིར་རོ། །འོད་སྲུང༌།<line/>
བྲམ་ཟེའམ་ཁྱིམ་བདག་དད་པ་གང་དག་དེ་ལ་ཡོན་འབུལ་བ་དེ་དག་ཚད་མེད་པའི་འདུ་ཤེས་ཀྱིས་འབུལ་བ་དེ་ལ། འོད་སྲུང༌། མི་བླུན་པོ་ཚུལ་ཁྲིམས་འཆལ་པས་ཐ་ན་སྐྲའི་རྩེ་མོ་བརྒྱར་<line/>
</page>
<page index="14" id="267A">༄༅། །གཤགས་པའི་ཆ་ཙམ་ཞིག་དད་པས་བྱིན་པ་ཡོངས་སུ་སྤྱད་ན་ཡང་སྦྱིན་པ་པོ་དང༌། སྦྱིན་པ་དག་དེའི་ཡོངས་སུ་སྦྱང་བའི་ཕྱིར་དད་པས་བྱིན་པ་སྐྲའི་རྩེ་མོའི་ཆ་<line/>
ཙམ་ཇི་སྙེད་ལ་སྤྱད་པ་དེ་སྙེད་ཀྱི་ལས་ཀྱི་རྒྱ་མཚོ་ཆེན་པོ་གསོག་པར་འགྱུར་རོ། །འོད་སྲུང༌། དེ་ལྟ་བས་ན་ཚུལ་ཁྲིམས་ཡོངས་སུ་དག་པས་དད་པས་བྱིན་པ་ཡོངས་སུ་སྤྱད་པར་བྱའོ། །<line/>
ཞེས་ཁྱོད་ཀྱིས་དེ་ལྟར་བསླབ་པར་བྱའོ། །བསྟན་པ་འདི་བཤད་པ་ན་རྣལ་འབྱོར་སྤྱོད་པའི་དགེ་སློང་ཉིས་བརྒྱས་བསྟན་པ་འདི་ཐོས་ནས་རབ་ཏུ་ངུས་ཏེ་མཆི་མ་ཟག་ཅིང་ཚིག་འདི་<line/>
སྐད་ཅེས་བདག་ཅག་ནི་གུམ་ཡང་རུང་སྟེ། འབྲས་བུ་མ་ཐོབ་ཀྱི་བར་དུ་དད་པས་སྩལ་པའི་བསོད་སྙོམས་གཅིག་ཙམ་ཡང་ཡོངས་སུ་སྤྱད་པར་མི་བགྱིའོ་ཞེས་སྨྲས་སོ། །བཅོམ་<line/>
ལྡན་འདས་ཀྱིས་བཀའ་སྩལ་པ། སྐྱེས་བུ་དམ་པ་དག །ལེགས་སོ། །ལེགས་སོ། །ངོ་ཚ་ཤེས་པ་དང༌། འགྱོད་པ་དང་ལྡན་པ་དང༌། འཇིག་རྟེན་ཕ་རོལ་ཏུ་ཁ་ན་མ་ཐོ་བས་འཇིགས་<line/>
པར་ལྟ་བ་རྣམ་པ་འདི་ལྟ་བུ་དག་གིས་གསུང་རབ་འདི་མཛེས་སོ། །འོད་སྲུང༌། ངས་དགེ་སློང་གཉིས་ལ་དད་པས་བྱིན་པ་གནང་སྟེ། གཉིས་གང་ཞེ་ན། ལྡན་པ་དང༌། གྲོལ་བའོ། །<line/>
ཡང་གཉིས་ཏེ། གང་འདུ་བྱེད་ཐམས་ཅད་ལ་མི་རྟག་པར་ལྟ་བ་དང༌། གང་ཡང་སེམས་རྣམ་པར་གྲོལ་བ་བྱམས་པ་ལ་སྙོམས་པར་འཇུག་པའོ། །དགེ་སློང་དག །དེ་ལ་དགེ་<line/>
</page>
<page index="15" id="267B">སློང་ལྡན་པ་རྣལ་འབྱོར་སྤྱོད་པ་ངའི་བསྟན་པ་ལ་ཞུགས་པ་གང་ཞིག་སྦྱིན་པ་པོ་དང༌། སྦྱིན་བདག་ལས་ཆོས་གོས་དང༌། བསོད་སྙོམས་དང༌། མལ་ཆ་དང༌། ན་བའི་གསོས་སྨན་དང༌། ཡོ་<line/>
བྱད་རྣམས་ཡོངས་སུ་སྤྱད་ནས་འཁོར་པའི་སྐྱོན་མཐོང༌། འདུ་བྱེད་ཐམས་ཅད་ནི་མི་རྟག་པར་མཐོང༌། འདུ་བྱེད་ཐམས་ཅད་སྡུག་བསྔལ་བར་རིག །ཆོས་ཐམས་ཅད་ལ་བདག་མེད་<line/>
པར་མོས། མྱ་ངན་ལས་འདས་པ་ཞི་བར་རྟོགས་པས་ནི་རི་རབ་ཙམ་གྱི་ཁམ་དག་གི་དད་པས་བྱིན་པ་ཡོངས་སུ་སྤྱད་ཀྱང༌། དེའི་ཡོན་ཤིན་ཏུ་ཡོངས་སུ་དག་པར་འགྱུར་རོ། །སྦྱིན་པ་<line/>
པོ་དང༌། སྦྱིན་བདག་གང་དག་ལས་དད་པས་བྱིན་པ་ཡོངས་སུ་སྤྱད་པ་དེ་ལས་དེ་དག་གི་བསོད་ནམས་ཀྱི་རྣམ་པར་སྨིན་པ་འབྱོར་པ་ཆེན་པོ་དང༌། ཕན་ཡོན་ཆེན་པོར་འགྱུར་རོ། །དེ་<line/>
ཅིའི་ཕྱིར་ཞེ་ན། དགེ་སློང་དག །རྫས་ལས་བྱུང་བའི་བསོད་ནམས་བྱ་བའི་དངོས་པོ་རྣམས་ལས། གང་བྱམས་པའི་སེམས་ལ་སྙོམས་པར་འཇུག་པ་དེ་མཆོག་ཡིན་པའི་ཕྱིར་རོ། །<line/>
དགེ་སློང་དག །དགེ་སློང་གང་ཞིག་སྦྱིན་པ་པོ་སྦྱིན་བདག་གི་ཆོས་གོས་དང༌། བསོད་སྙོམས་དང༌། མལ་ཆ་དང༌། ཡོ་བྱད་རྣམས་ཡོངས་སུ་སྤྱད་ནས་སེམས་རྣམ་པར་གྲོལ་བ་ཚད་<line/>
མེད་པ་ལ་སྙོམས་པར་འཇུག་ན་སྦྱིན་པ་པོ་དང་སྦྱིན་བདག་དེའི་རྣམ་པར་སྨིན་པ་ཡང་ཚད་མེད་པར་ཤེས་པར་བྱའོ། །འོད་སྲུང༌། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་<line/>
</page>
<page index="16" id="268A">༄༅། །ཡོད་པའི་རྒྱ་མཚོ་ཆེན་པོ་རྣམས་ནི་ཡོངས་སུ་ཟད་པར་འགྱུར་ཡང་སྲིད་ཀྱི། དེའི་བསོད་ནམས་ཀྱི་རྒྱུ་མཐུན་པ་ནི་ཡོངས་སུ་ཟད་པར་གང་ཡང་མི་འགྱུར་རོ། །འོད་<line/>
སྲུང༑ གང་ཞིག་སྦྱིན་པ་པོ་དང༌། སྦྱིན་བདག་གི་དད་པས་བྱིན་པས་ཡོངས་སུ་སྤྱད་ནས་འཆལ་བའི་ཚུལ་ཁྲིམས་ཀྱིས་ལོག་པར་ལྟུང་བ་བྱེད་ན། མི་གཏི་མུག་པ་དེ་གནོད་པ་ཇི་ཙམ་<line/>
གྱི་ཕྱིར་ཞུགས་པ་ལ་ལྟོས། འོད་སྲུང༌། དེ་བས་ན་དགེ་སྦྱོང་གི་དྲི་མ་དང༌། དགེ་སྦྱོང་གི་སྐྱོན་དང༌། དགེ་སྦྱོང་གི་མི་དྲང་བ་དང༌། དགེ་སྦྱོང་གི་གཡོ་དང༌། དགེ་སྦྱོང་གི་སྒྱུ་དང༌། དགེ་<line/>
སྦྱོང་གི་གྱ་གྱུ་རྣམ་པ་དེ་ལྟ་བུ་དེ་དག་ནི་དགེ་སྦྱོང་བསམ་པ་དག་པས་ཡོངས་སུ་སྤང་བར་བྱའོ། །འོད་སྲུང༌། དགེ་སྦྱོང་དགེ་སྦྱོང་ཞེས་བྱ་བ་ནི། གང་མི་གནས་མི་ཟག་ཅིང༌། རྣ་བ་ནས་<line/>
མ་ཡིན། སྣ་ནས་མ་ཡིན། ལྕེ་ནས་མ་ཡིན། ལུས་ནས་མ་ཡིན། ཡིད་ནས་ཀྱང་མ་ཟག་པ་སྟེ། དེའི་ཕྱིར་དགེ་སྦྱོང་དགེ་སྦྱོང་ཞེས་བྱའོ། །སྐྱེ་མཆེད་དྲུག་རིག་པ་དང༌། མངོན་པར་<line/>
ཤེས་པ་དྲུག་དང༌། རྗེས་སུ་དྲན་པ་དྲུག་དང་ལྡན་པ་དང༌། དམ་པ་རྣམས་ལ་གུས་པར་གནས་པ་དང༌། ཕ་རོལ་ཏུ་འགྲོ་བའི་ཆོས་དྲུག་ལ་གནས་པ་སྟེ། དེའི་ཕྱིར་དགེ་སྦྱོང་དགེ་སྦྱོང་<line/>
ཞེས་བྱའོ། །དགེ་སྦྱོང་གི་ལེའུ་སྟེ་དང་པོའོ།། །།འོད་སྲུང༌། དགེ་སློང་དགེ་སློང་ཞེས་བྱ་བ་ནི་ཉོན་མོངས་པ་བཅོམ་པའི་ཕྱིར་དགེ་སློང་ཞེས་བྱའོ། །བདག་ཏུ་འདུ་ཤེས་<line/>
</page>
<page index="17" id="268B">པ་བཅོམ་པ་དང༌། སེམས་ཅན་དུ་འདུ་ཤེས་པ་དང༌། སྲོག་ཏུ་འདུ་ཤེས་པ་དང༌། གསོ་བར་འདུ་ཤེས་པ་དང༌། གང་ཟག་ཏུ་འདུ་ཤེས་པ་དང༌། སྐྱེས་པར་འདུ་ཤེས་པ་དང༌། བུད་མེད་དུ་<line/>
འདུ་ཤེས་པ་དང༌། ཁྱེའུར་འདུ་ཤེས་པ་དང༌། བུ་མོར་འདུ་ཤེས་པ་བཅོམ་པ་སྟེ། དེའི་ཕྱིར་དགེ་སློང་དགེ་སློང་ཞེས་བྱའོ། །ལུས་བསྒོམས་པ་དང༌། ཚུལ་ཁྲིམས་བསྒོམས་པ་དང༌། སེམས་<line/>
བསྒོམས་པ་དང༌། ཤེས་རབ་བསྒོམས་པ་དང༌། འཇིགས་སྐྲག་པ་མེད་པ་དང༌། སྲིད་པའི་ཆུ་བོ་ལས་བརྒལ་བ་དང༌། འབྱུང་བ་དང་འཇིག་པ་ལ་ལྟ་བ་དང༌། འཇིགས་པ་ཐམས་ཅད་<line/>
ལས་བྲལ་བ་དང༌། འཇིགས་པ་མེད་པའི་ལམ་ལ་གནས་པ་སྟེ། དེའི་ཕྱིར་དགེ་སློང་དགེ་སློང་ཞེས་བྱའོ། །འོད་སྲུང༌། གང་ལ་ལ་ཞིག་ཆོས་འདི་དག་དང་མི་ལྡན་ལ་བདག་ནི་དགེ་སློང་<line/>
དགེ་སློང་ངོ་སྙམ་དུ་ཁས་འཆེ་ན། བསམ་པས་མོས་པ་མ་གཏོགས་པར་ང་ཡང་དེའི་སྟོན་པ་མ་ཡིན་ལ། དེ་ཡང་ངའི་ཉན་ཐོས་མ་ཡིན་ནོ། །འོད་སྲུང༌། སྡིག་པ་ཅན་གྱི་དགེ་སློང་དག་ཕལ་<line/>
ཆེར་ངའི་བསྟན་པ་འདི་ནུབ་པར་བྱེད་པར་འགྱུར་ཏེ། འོད་སྲུང༌། ཡ་མཚན་ཅན་དགུ་བཅུ་རྩ་ལྔ་དང༌། ཕས་ཀྱི་རྒོལ་བ་ཐམས་ཅད་ཀྱིས་ནི་ངའི་བསྟན་པ་འདི་ནུབ་པར་བྱེད་མི་ནུས་སོ། །<line/>
གཞན་དུ་ན་ངའི་བསྟན་པ་འདི་ལས་མི་གཏི་མུག་པ་ངེས་པར་མི་སེམས་པ་གང་དག་འབྱུང་བ་དེ་དག་གིས་ངའི་བསྟན་པ་ནུབ་བར་བྱེད་པར་འགྱུར་རོ། །འོད་སྲུང༌། འདི་ལྟ་སྟེ། དཔེར་ན།<line/>
</page>
<page index="18" id="269A">༄༅། །རི་དྭགས་ཀྱི་རྒྱལ་པོ་སེང་གེ་ཤི་བའི་ཤ་ལ་གཅན་གཟན་ནམ། བྱ་གང་གིས་ཀྱང་ཟ་བར་མི་ནུས་ཀྱི། སེང་གེའི་རོ་དེ་ཉིད་ལས་སྲིན་བུ་གང་དག་འབྱུང་བ་དེ་དག་རི་<line/>
དྭགས་ཀྱི་རྒྱལ་པོ་སེང་གེའི་ཤ་ལ་ཟའོ། །འོད་སྲུང༌། དེ་བཞིན་དུ་ངའི་བསྟན་པ་འདི་ཉིད་ལས་མི་བླུན་པོ་བརྐམ་པ་ཆགས་པའི་ཟིལ་གྱིས་ནོན་པ་ཆོས་མ་ཡིན་པ་ལ་ལྟ་བ། ངེས་པར་མི་<line/>
སེམས་པ། ལྷོད་པ། བརྫུན་དུ་སྨྲ་བ་གང་དག་འབྱུང་བ་དེ་དག་ངའི་བསྟན་པ་ནུབ་པར་བྱེད་པར་འགྱུར་རོ། །འོད་སྲུང༌། ཆོས་བཞི་དང་ལྡན་ན་སྡིག་པ་ཅན་གྱི་དགེ་སློང་དུ་རིག་པར་བྱ་སྟེ།<line/>
བཞི་གང་ཞེ་ན། ཆགས་པ་དང༌། ཞེ་སྡང་དང༌། གཏི་མུག་དང༌། ངའོ་སྙམ་པའི་ང་རྒྱལ་ཏེ། བཞི་པོ་དེ་དག་གོ །གཞན་ཡང་བཞི་སྟེ། བཞི་གང་ཞེ་ན། ཁེངས་པ་དང༌། མུ་ཅོར་སྨྲ་<line/>
བ་དང༌། བྱ་ཁྭ་ཏ་ལྟ་བུ་དང༌། ཚིག་འཆལ་པ་སྟེ། བཞི་པོ་དེ་དག་གོ །གཞན་ཡང་བཞི་སྟེ། བཞི་གང་ཞེ་ན། རྒོད་པ་དང༌། པོ་[*PHO?] ཐེག་ཅན་དང༌། རྙེད་པ་འདོད་པ་དང༌། ཆོས་མ་ཡིན་པ་<line/>
འདོད་པ་སྟེ། བཞི་པོ་དེ་དག་གོ །གཞན་ཡང་བཞི་སྟེ། བཞི་གང་ཞེ་ན། གཡོ་ཅན་དང༌། སྒྱུ་ཅན་དང༌། མི་མཐུན་པས་འཚོ་བ་དང༌། མི་གཙིགས་པར་སྨྲ་བ་ཡིན་ཏེ། བཞི་པོ་དེ་དག་<line/>
གོ༑ གཞན་ཡང་བཞི་སྟེ། བཞི་གང་ཞེ་ན། བྱས་པ་མི་གཟོ་བ་དང༌། བྱས་པ་ལ་སྨོད་པ་དང༌། སྔོན་བྱས་པ་མི་དྲན་དང༌། མཛའ་བོ་ལ་འཁུ་བ་ཡིན་ཏེ། བཞི་པོ་དེ་དག་གོ། གཞན་ཡང་<line/>
</page>
<page index="19" id="269B">བཞི་སྟེ། བཞི་གང་ཞེ་ན། དད་པས་བྱིན་པ་ལོག་པར་ལྟུང་བར་བྱེད་པ་དང༌། ཚུལ་ཁྲིམས་མི་སྲུང་བ་དང༌། སོ་སོར་ཐར་པ་ཁྱད་དུ་གསོད་པ་དང༌། འདུལ་བ་མི་སྲུང་བ་སྟེ། བཞི་པོ་དེ་<line/>
དག་གོ །གཞན་ཡང་བཞི་སྟེ། བཞི་གང་ཞེ་ན། བདག་ཏུ་སྨྲ་བ་ཡིན། སེམས་ཅན་དུ་སྨྲ་བ་ཡིན། སྲོག་ཏུ་སྨྲ་བ་ཡིན། གང་ཟག་ཏུ་སྨྲ་བ་ཡིན་ཏེ། བཞི་པོ་དེ་དག་གོ །གཞན་ཡང་<line/>
བཞི་སྟེ། བཞི་གང་ཞེ་ན། སངས་རྒྱས་ལ་མི་གུས་པ་ཡིན། ཆོས་ལ་མི་གུས་པ་ཡིན། དགེ་འདུན་ལ་མི་གུས་པ་ཡིན། བསླབ་པ་རྣམས་ལ་མི་གུས་པ་ཡིན་ཏེ། བཞི་པོ་དེ་དག་གོ །གཞན་<line/>
ཡང་བཞི་སྟེ། བཞི་གང་ཞེ་ན། དགེ་འདུན་མཐུན་པ་ལ་མི་དགའ་བ་ཡིན། གཙུག་ལག་ཁང་ལ་དགའ་བ་མི་རྙེད་པ་ཡིན། འདུ་འཛི་ལ་མངོན་པར་དགའ་པ་ཡིན། འཇིག་རྟེན་རྒྱང་པན་<line/>
བའི་གསང་ཚིག་བརྗོད་པ་ཡིན་ཏེ། བཞི་པོ་དེ་དག་གོ །གཞན་ཡང་བཞི་སྟེ། བཞི་གང་ཞེ་ན། རྙེད་པ་འདོད་པ་ཡིན། གྲགས་པ་འདོད་པ་ཡིན། གཉེན་བཤེས་འདོད་པ་ཡིན། ཆོས་<line/>
ལ་མཆོག་ཏུ་དགའ་བ་མི་རྙེད་པ་ཡིན་ཏེ། བཞི་པོ་དེ་དག་གོ །གཞན་ཡང་བཞི་སྟེ། བཞི་གང་ཞེ་ན། བདུད་ཀྱིས་ཟིན་པ་ཡིན། བདུད་ཀྱིས་ནོན་པ་ཡིན། རྨུགས་པ་དང་གཉིད་མང་པ་<line/>
ཡིན༑ འཕགས་པའི་རིགས་རྣམས་ལ་མི་གནས་པ་ཡིན་ཏེ། བཞི་པོ་དེ་དག་གོ། གཞན་ཡང་བཞི་སྟེ། བཞི་གང་ཞེ་ན། ལུས་རུལ་ཅིང་བརྒྱན་པ་དང༌། ཉོན་མོངས་པས་སྣད་པ་དང༌། མྱ་<line/>
</page>
<page index="20" id="270A">༄༅། །ངན་ལས་འདས་པ་ལ་རྒྱབ་ཀྱིས་བལྟས་པ་དང༌། འབྲས་བུ་ཐོབ་པ་མེད་པ་ཡིན་ཏེ། བཞི་པོ་དེ་དག་གོ །གཞན་ཡང་བཞི་སྟེ། བཞི་གང་ཞེ་ན། འདོད་ཆགས་<line/>
ཀྱི་ཡོངས་སུ་གདུང་བས་ཡོངས་སུ་གདུངས་པ་དང༌། ཞེ་སྡང་གི་ཡོངས་སུ་གདུང་བས་ཡོངས་སུ་གདུངས་པ་དང༌། གཏི་མུག་གི་ཡོངས་སུ་གདུང་བས་ཡོངས་སུ་གདུངས་པ་དང༌།<line/>
ཉོན་མོངས་པ་ཐམས་ཅད་ཀྱིས་ཡོངས་སུ་གདུངས་པས་ཡོངས་སུ་གདུང་བ་སྟེ། བཞི་པོ་དེ་དག་གོ །གཞན་ཡང་བཞི་སྟེ། བཞི་གང་ཞེ་ན། ལམ་ངན་པ་ལ་གནས་ཏེ་འབྱུང་བ་མི་མཐོང་<line/>
བ་ཡིན། སེར་སྣ་ཅན་དུ་གྱུར་ཏེ་ཀུན་མི་འགྱེད་པའི་ངང་ཚུལ་ཅན་ཡིན། ཐམས་ཅད་ཡོངས་སུ་འཛིན་པར་འདོད་ཅིང་ཆོག་མི་ཤེས་པ་ཡིན། ངོམས་མི་མྱོང་ཞིང་ཐོས་པའི་ནན་<line/>
ཏན་དང་བྲལ་བ་ཡིན་ཏེ། བཞི་པོ་དེ་དག་གོ །གཞན་ཡང་བཞི་སྟེ། བཞི་གང་ཞེ་ན། མུན་པར་གཞོལ་བས་མུན་པར་གྱུར་པ་ཡིན། རྨོངས་པ་ལ་གཞོལ་བས་རྨོངས་པར་གྱུར་<line/>
པ་ཡིན། ལོག་པའི་ཆོས་ཀྱིས་དཀྲིས་པས་ཆོས་མ་ཡིན་པ་མཐོང་བ་ཡིན། མྱ་ངན་ལས་འདས་པའི་སྒོ་བཅད་པས་འཁོར་བའི་བཅིང་བས་བཅིངས་པ་ཡིན་ཏེ། བཞི་པོ་དེ་དག་<line/>
གོ་༑གཞན་ཡང་བཞི་སྟེ། བཞི་གང་ཞེ་ན། ལུས་ཀྱི་ཚུལ་འཆོས་པ་ཡིན། ངག་གི་ཚུལ་འཆོས་པ་ཡིན། སེམས་ཀྱི་ཚུལ་འཆོས་པ་ཡིན། སྤྱོད་ལམ་གྱི་ཚུལ་འཆོས་པ་ཡིན་<line/>
</page>
<page index="21" id="270B">ཏེ༑ བཞི་པོ་དག་གོ །དེ་ལ་ལུས་ཀྱི་ཚུལ་འཆོས་པ་ནི་དལ་གྱིས་འགྲོ་བར་ཚུལ་འཆོས་པ་ཡིན། མགོ་སྨད་པར་ཚུལ་འཆོས་པ་ཡིན། གཉའ་ཤིང་གང་ཙམ་དུ་ལྟ་ཞིང་ཚུལ་འཆོས་པ་<line/>
ཡིན༑ གོས་ཚགས་ལེགས་པར་གྱོན་པར་ཚུལ་འཆོས་པ་ཡིན། དགོན་པ་ལ་གནས་པའི་ཡོན་ཏན་མི་ཚོལ་བར་དགོན་པ་ལ་གནས་པ་ལྟར་ཚུལ་འཆོས་པ་ཡིན། གོང་བུར་འདུ་ཤེས་<line/>
པ་མི་སེལ་བར་བསོད་སྙོམས་ལེན་པ་ལྟར་ཚུལ་འཆོས་པ་ཡིན། ངོ་ཚ་ཤེས་པ་དང་ཁྲེལ་ཡོད་པའི་རྗེས་སུ་མི་འཇུག་པར་ཕྱག་དར་ཁྲོད་འཆང་བ་ལྟར་ཚུལ་འཆོས་པ་ཡིན། རྟེན་ཅིང་<line/>
འབྲེལ་པར་འབྱུང་བ་ལ་མི་འཇུག་པར་རི་དྲུང་དང་ཤིང་དྲུང་དུ་གནས་པ་ལྟར་ཚུལ་འཆོས་པ་ཡིན། ཆོས་བདུད་རྩིའི་སྨན་མི་ཚོལ་བར་བཀུས་ཏེ་བོར་བའི་སྨན་ཚོལ་བ་ལྟར་ཚུལ་<line/>
འཆོས་པ་ཡིན་ཏེ། འདི་ནི་ལུས་ཀྱི་ཚུལ་འཆོས་པ་ཞེས་བྱའོ། །དེ་ལ་ངག་གི་ཚུལ་འཆོས་པ་གང་ཞེ་ན། ཆེ་གེ་མོ་ཞེས་བྱ་བས་ཁོ་བོ་ཤེས་ཤིང་ཆེ་གེ་མོ་ཞེས་བྱ་བས་ཁོ་བོ་མགྲོན་དུ་<line/>
བོས་ཏེ། ཁོ་བོས་གང་འདོད་པ་རྙེད་ཅིང༌། བསྟི་སྟང་དུ་བྱས་ནས་རྙེད། ཁོ་བོས་བཟང་པོ་རྙེད། ཁོ་བོས་མང་དུ་རྙེད། ཁོ་བོས་མང་དུ་ཐོས། ཁོ་བོ་ཚུལ་ཁྲིམས་ལྡན་ཞིང་དགེ་བའི་ཆོས་<line/>
ཅན་ཡིན། ཁོ་བོ་ནི་བོད་པར་འོས་པ་ཡིན། ཁོ་བོ་ནི་སླར་ལན་གདབ་པའི་འོས་ཡིན། ཁོ་བོ་ནི་ནུས་པ་དང་ལྡན་ཞིང་སྐལ་བ་ཡོད་ལ་མཐུ་ཡོད་པ་ཡིན། ཁོ་བོ་ནི་དོན་རྣམ་པར་ངེས་པ་<line/>
</page>
<page index="22" id="271A">༄༅། །བསྟན་པ་ལ་མཁས་པ་ཡིན། གང་ཆེ་གེ་མོ་ཞེས་བྱ་བ་ཁོ་བོ་ལ་འདི་སྐད་ཅེས་སྨྲས་ཏེ། ཁོ་བོས་དེ་ལ་འདི་སྐད་སྨྲས་ནས་ཚར་བཅད་དེ་སྤོབས་པ་མེད་པར་<line/>
བྱས༑ ཁོ་བོས་འཁོར་མགུ་བར་བྱས། ཁོ་བོས་ལེགས་སོ་ཞེས་བྱ་བ་ཐོབ། ཁོ་བོས་དེ་ལ་བགོ་བ་ཐོབ། ཡང་འོང་བར་བྱ་བའི་ཕྱིར་ཁོ་བོ་མགྲོན་དུ་གཉེར་ཅེས་བྱ་བ་སྟེ། འོད་སྲུང༌།<line/>
ངེས་པར་མི་སེམས་པའི་སེམས་དང་ལྡན་པ་ལས་ཚིག་འཆལ་བ་དེ་ལྟ་བུ་གང་ཅི་བྱུང་བ་དེ་ཐམས་ཅད་ནི་ངག་གི་ཚུལ་འཆོས་པ་སྟེ། མི་རིགས་པ་རྣམས་ཀྱི་ཡིན་གྱི་རིགས་པ་རྣམས་<line/>
ཀྱི་མ་ཡིན་ཏེ། འདི་ནི་ངག་གི་ཚུལ་འཆོས་པ་ཞེས་བྱའོ། །འོད་སྲུང༌། དེ་ལ་སེམས་ཀྱི་ཚུལ་འཆོས་པ་གང་ཡིན་ཞེ་ན། གང་སེམས་ཀྱིས་ཆོས་གོས་དང༌། བསོད་སྙོམས་རྙེད་ཀྱང་རུང་<line/>
བར་ཡོངས་སུ་རྟོག་ལ། ཚིག་གིས་བདག་ལ་ཅི་ཡང་མི་དགོས་སོ་ཞེས་ཟེར་བ་དང༌། གང་སེམས་ཀྱིས་རྙེད་པར་འདོད་ལ་འདོད་པ་ཉུང་བ་སྐད་དུ་སྨྲ་བ་འདི་ནི་སེམས་ཀྱིས་ཚུལ་འཆོས་<line/>
པ་ཞེས་བྱའོ། །དེ་ལ་འདི་སྐད་ཅེས་བྱ་སྟེ། སེམས་ཀྱིས་རྙེད་ཀྱང་ཅི་མ་རུང་སྙམ་སེམས། །ཚིག་ཏུ་བདག་ལ་ཅི་ཡང་དགོས་མེད་སྨྲ། །མེད་པའི་ངོ་བོའི་ཡིད་ཀྱིས་དེ་སྨྲས་ཏེ། །ནམ་ཡང་<line/>
བདེ་བ་རྙེད་པར་འགྱུར་མ་ཡིན། །སེམས་ཀྱིས་ཚུལ་འཆོས་བསམ་པས་ལྷ་རྣམས་དང༌། །ཀླུ་དང་ལྷ་མིག་ཅན་རྣམས་སླུ་བར་བྱེད། །སྨྲས་པའི་སེམས་ཀྱིས་ནམ་ཡང་དག་མི་འགྱུར།།<line/>
</page>
<page index="23" id="271B">དེ་བཞིན་གཤེགས་པ་ཀུན་གྱིས་དེ་མཁྱེན་ཏོ། །འོད་སྲུང༌། དེ་ལྟར་ན་དགེ་སློང་ཆོས་མ་ཡིན་པ་དང་ལྡན་པ་སྡིག་པ་ཅན་རྣམས་ཀྱི་ཆོ་ག་མ་ཡིན་པའི་སྤྱོད་ཡུལ་ལ་སྤྱོད་པ་འདི་ལྟ་བུ་གང་<line/>
ཡིན་པ་འདི་ནི་སེམས་ཅན་དམྱལ་བ་དང༌། དུད་འགྲོའི་སྐྱེ་གནས་དང༌། གཤིན་རྗེའི་འཇིག་རྟེན་དུ་འགྲོ་བར་འགྱུར་རོ། །དགེ་སློང་གི་ལེའུ་སྟེ་གཉིས་པའོ།། །།འོད་སྲུང༌།<line/>
དེ་ལ་དགེ་སྦྱོང་གདོལ་པ་ལྟ་བུ་གང་ཞེ་ན། འོད་སྲུང༌། འདི་ལྟ་སྟེ། དཔེར་ན། གདོལ་པ་ནི། རྟག་ཏུ་དུར་ཁྲོད་སྤྱོད་ཡུལ་བ་ཡིན་ཏེ། ཤི་བ་ལ་རེ་བ་དང༌། བྱམས་པ་མེད་པའི་མིག་གིས་<line/>
འགྲོ་བ་ལ་ལྟ་བ་དང༌། ཤི་བ་ལ་དགའ་བ་ཡིན་ནོ། །འོད་སྲུང༌། དེ་བཞིན་དུ་དགེ་སྦྱོང་གདོལ་པ་ལྟ་བུ་ཡང་རྟག་ཏུ་མཛའ་བཤེས་ཀྱི་ཁྱིམ་དང༌། སློང་བ་སྟེར་བའི་ཁྱིམ་ལ་གདུ་བ་ཡིན་ཏེ།<line/>
དེ་ནས་རྙེད་པ་དང་བཀུར་སྟིས་ཉེ་བར་འཚོ་ཞིང་ཁྱིམ་པ་དེ་དག་ཆོས་སམ་འདུལ་བ་ཡང་དག་པར་འཛིན་དུ་མི་འཇུག་པ་དང༌། དེ་རྙེད་པའི་ཆེད་དུ་འདྲིས་པར་བྱེད་ཀྱི། དོན་གྱི་ཆེད་དུ་<line/>
མ་ཡིན་པ་དང༌། མཛའ་བའི་སེམས་མེད་ཅིང་རྟག་ཏུ་རྙེད་པ་ལ་རེ་བ་ཡིན་ཏེ། འོད་སྲུང༌། འདི་ནི་དགེ་སྦྱོང་གདོལ་པ་ལྟ་བུ་ཞེས་བྱའོ། །འོད་སྲུང༌། འདི་ལྟ་སྟེ། དཔེར་ན། གདོལ་པ་ནི་<line/>
ཚོང་དཔོན་དང༌། ཁྱིམ་བདག་དང༌། བློན་པོ་དང༌། ཁམས་ཀྱི་རྒྱལ་པོ་དག་དང༌། བྲམ་ཟེ་དང༌། རྒྱལ་རིགས་དང༌། གྲོང་རྡལ་གྱི་མི་དང༌། ཡུལ་གྱི་མི་རྣམས་ཀྱིས་རྟག་ཏུ་ཡོངས་སུ་<line/>
</page>
<page index="24" id="272A">༄༅། །སྤང་བར་བྱ་བའི་འོས་ཡིན་ཏེ། གདོལ་པར་རིག་ནས་ཐག་རིང་པོ་བས་ཀྱང་རིང་པོར་ཡོངས་སུ་སྤང་ངོ༌། །འོད་སྲུང༌། དེ་བཞིན་དུ་དགེ་སྦྱོང་གདོལ་པ་ལྟ་བུ་<line/>
ཡང༑ དགེ་སློང་དང༌། དགེ་སློང་མ་དང༌། དགེ་བསྙེན་དང༌། དགེ་བསྙེན་མ་ཚུལ་ཁྲིམས་དང་ལྡན་པ། ཡོན་ཏན་དང་ལྡན་པ་རྣམས་ཀྱིས་ཡོངས་སུ་སྤོང་བར་བྱ་བའི་འོས་ཡིན་ཏེ།<line/>
དགེ་སྦྱོང་གདོལ་པ་ལྟ་བུའི་སྡིག་པའི་ཆོས་ཀུན་དུ་སྤྱོད་ཅིང་ཚུལ་ཁྲིམས་འཆལ་པར་རིག་ནས། ཐག་རིང་པོ་བས་ཀྱང་རིང་པོར་ཡོངས་སུ་སྤོང་ངོ༌། །འོད་སྲུང༌། འདི་ལྟ་སྟེ། དཔེར་ན།<line/>
གདོལ་པའི་ཁ་ཕྱིས་སམ། གོས་སམ། ཡོངས་སུ་སྤྱད་པ་དེ་དག་ཐམས་ཅད་ལ་ནི་སྐྱེ་བོ་ཡ་རབས་རྣམས་མི་རེག་ཅིང་ཡོངས་སུ་མི་སྤྱོད་དོ། །འོད་སྲུང༌། དེ་བཞིན་དུ་དགེ་སྦྱོང་<line/>
གདོལ་པ་ལྟ་བུའི་ལྷུང་བཟེད་དམ། ཆོས་གོས་སམ། ཡོངས་སུ་སྤྱད་པ་ཐམས་ཅད་ནི་མི་མཐུན་པའི་འཚོ་བས་ཡོངས་སུ་བཙལ་བ། ལུས་དང༌། སེམས་སྨྲས་པས་ཡོངས་སུ་<line/>
བཙལ་བ་ཡིན་པས། ཚུལ་ཁྲིམས་དང་ལྡན་པ། ཡོན་ཏན་དང་ལྡན་པ་དག་དེ་ལ་མི་རེག་ཅིང་མི་སྤྱོད་དོ། །འོད་སྲུང༌། འདི་ལྟ་སྟེ། དཔེར་ན། གདོལ་པ་ནི་ཁ་ཕྱིས་ཐོགས་ཏེ།<line/>
ཞུམ་ཞུམ་པོར་བྱས་ནས་གཞན་གྱི་ཁྱིམ་དུ་འགྲོའོ། །འོད་སྲུང༌། དེ་བཞིན་དུ་དགེ་སྦྱོང་གདོལ་པ་ལྟ་བུ་ཡང་ཞུམ་ཞུམ་པོར་བྱས་ནས། དེ་བཞིན་གཤེགས་པའི་མཆོད་རྟེན་<line/>
</page>
<page index="25" id="272B">ལ་ཕྱག་འཚལ་ལོ། །ཞུམ་ཞུམ་པོར་བྱས་ནས་འཁོར་གྱི་ནང་དུ་འགྲོའོ། །ཞུམ་ཞུམ་པོར་བྱས་ནས་གཙུག་ལག་ཁང་དང༌། གནས་ཁང་དང༌། གཞན་གྱི་ཁྱིམ་དུ་འགྲོའོ། །ཞུམ་ཞུམ་<line/>
པོར་བྱས་ནས་འགྲོ་བ་དང༌། འདུག་པ་དང༌། ཉལ་བར་བྱེད་དོ། །འོད་སྲུང༌། དེ་ལྟར་ན་ཞུམ་ཞུམ་པོར་བྱས་པ། སྡིག་པ་འཆབ་པ། དེའི་སྤྱོད་ལམ་གང་ཡིན་པ་དེ་དག་ཐམས་ཅད་ནི་<line/>
རུང་བ་མ་ཡིན་པ་ལས་ཡོངས་སུ་བརྟགས་པའོ། །འོད་སྲུང༌། འདི་ལྟ་སྟེ། དཔེར་ན། གདོལ་པའི་སེམས་ནི་བདེ་འགྲོའི་སྐྱེ་བ་ལ་མི་གནས་སོ། །དེ་ཅིའི་ཕྱིར་ཞེ་ན། འདི་ལྟར་དེ་རང་<line/>
གི་ལས་ཀྱི་ཉེས་པའི་ཕྱིར་རོ། །འོད་སྲུང༌། དེ་བཞིན་དུ་དགེ་སྦྱོང་གདོལ་བ་ལྟ་བུའི་སེམས་ཀྱང་བདེ་འགྲོར་འགྲོ་བར་བྱ་བའི་ཕྱིར་མི་གནས་ཤིང༌། དེའི་འཇིག་རྟེན་ཕ་རོལ་རྣམ་པར་ཞིག་<line/>
ལ༑ དེ་ངན་འགྲོ་གསུམ་དུ་གནས་པར་སྒྲིབ་པ་མེད་དེ། འོད་སྲུང༌། འདི་ནི་དགེ་སྦྱོང་གདོལ་པ་ལྟ་བུ་ཞེས་བའོ། །འོད་སྲུང༌། དེ་ལ་དགེ་སྦྱོང་རུལ་པ་གང་ཞེ་ན། འོད་སྲུང༌། འདི་ལྟ་སྟེ།<line/>
དཔེར་ན། རྒྱལ་པོ་ལ་འོས་པའི་བཏུང་བ་རོ་མཆོག་དང་ལྡན་པ་ལས་གང་སྙིང་གུའི་མཆོག་བཅུས་པ་དེའི་ལྷག་མ་ནི་རུལ་ཅིང་མི་གཙང་བར་གྱུར་པ་སྟེ། མྱང་བར་བྱ་བ་མ་ཡིན་ནོ། །འོད་སྲུང༌།<line/>
དེ་བཞིན་དུ་དགེ་སྦྱོང་རུལ་པ་ཡང་ཆོས་ཀྱི་མཆོག་གི་སྙིང་གུའི་རོ་བྲོ་བ་དང་བྲལ་བ་ཡིན་ཏེ། དྲི་ང་བ་དང༌། ཡོངས་སུ་སྤང་བར་བྱ་བའི་འོས་ཡིན་ཏེ། ཉོན་མོངས་པ་དང༌། གཡོ་སྒྱུ་འཛིན་<line/>
</page>
<page index="26" id="273A">༄༅། །པ་དང༌། འཆལ་པའི་ཚུལ་ཁྲིམས་ཀྱི་དྲི་མི་ཞིམ་པ་དང་ལྡན་ཞིང་ཚུལ་ཁྲིམས་ཀྱི་དྲི་དང་བྲལ་བ་ཡིན། ཉོན་མོངས་པའི་དྲིས་བསྒོས་པ་ཡིན་ཏེ། དེ་<line/>
གང་དང་གང་དུ་འགྲོ་བ་དེ་དང་དེ་ཉིད་དུ་ཡང་བདག་ལ་ཕན་པའི་ཕྱིར་ཞུགས་ཀྱི། གཞན་ལ་ཕན་པའི་ཕྱིར་མ་ཡིན་ཏེ། འོད་སྲུང༌། འདི་ནི་དགེ་སྦྱོང་རུལ་བ་ཞེས་བྱའོ། །འོད་<line/>
སྲུང༑ འདི་ལྟ་སྟེ། དཔེར་ན། རུལ་པ་ཞེས་བྱ་བ་ནི་གང་ཟོས་པ་དང༌། འཐུངས་པ་དང༌། འཆོས་པ་གཟགས་པ་དེ་ནི་རུལ་ཅིང་དྲི་ང་བ་ཡིན་ཏེ། སྐྱེ་བོ་ཡ་རབས་ཐམས་ཅད་ཀྱིས་<line/>
ཡོངས་སུ་སྤང་བར་བྱ་བའི་འོས་ཡིན་ནོ། །འོད་སྲུང༌། དེ་བཞིན་དུ་དགེ་སྦྱོང་རུལ་པ་ཡང་གཟགས་པ་དང་མཚུངས་ཏེ། ལུས་དང་ངག་དང་སེམས་ཀྱི་ཀུན་ཏུ་སྤྱོད་པ་ཡོངས་སུ་<line/>
མ་དག་པས། འཕགས་པའི་སྐྱེ་བོས་ཡོངས་སུ་སྤང་བར་བྱ་བ་ཡིན་ཏེ། འདི་ནི་དགེ་སྦྱོང་རུལ་པ་ཞེས་བྱའོ། །འོད་སྲུང༌། འདི་ལྟ་སྟེ། དཔེར་ན། ས་བོན་རུལ་པ་གང་ཡིན་པ་དེ་ནི་<line/>
ས་ཆེན་པོ་ལས་སྐྱེར་མི་རུང་ངོ༌། །འོད་སྲུང༌། དེ་བཞིན་དུ་དགེ་སྦྱོང་རུལ་པ་དང༌། སངས་རྒྱས་ཀྱི་བསྟན་པ་འདི་ལ་མི་སྐྱེ་ཞིང༌། འཕགས་པའི་ཆོས་རྣམ་པར་གྲོལ་བའི་ས་བོན་<line/>
ནུས་པ་མ་ཡིན་ལ། འབྲས་བུ་ཐོབ་པར་མི་འགྱུར་ཏེ། འོད་སྲུང༌། འདི་ནི་དགེ་སྦྱོང་རུལ་བ་ཞེས་བྱའོ། །འོད་སྲུང༌། དེ་ལ་དགེ་སྦྱོང་ཟ་མ་ཏོག་ལྟ་བུ་གང་ཞེ་ན། འོད་སྲུང༌། འདི་<line/>
</page>
<page index="27" id="273B">ལྟ་སྟེ། དཔེར་ན། ཟ་མ་ཏོག་ཕྱི་རོལ་ཤིན་ཏུ་བྱི་དོར་བྱས་ལ། ནད་མི་གཙང་བ་སྣ་ཚོགས་ཀྱིས་གང་བ་ཞིག་ཡོད་པ་དེ་བཞིན་དུ་དགེ་སྦྱོང་ཟ་མ་ཏོག་ལྟ་བུ་ཡང་དགེ་སྦྱོང་ལྟར་བཅོས་ཤིང་ཕྱི་<line/>
རོལ་གཙང་སྦྲ་སྤྱོད་པར་གྱུར་ལ། ནང་འདོད་ཆགས་དང༌། ཞེ་སྡང་དང༌། གཏི་མུག་གིས་ཡོངས་སུ་གང་བ་ཡིན་ཏེ། འོད་སྲུང༌། འདི་ནི་དགེ་སྦྱོང་ཟ་མ་ཏོག་ལྟ་བུ་ཞེས་བྱའོ། །འོད་སྲུང༌།<line/>
དེ་ལ་དགེ་སྦྱོང་ཀུ་རན་ད་ཀ་ལྟ་བུ་གང་ཞེ་ན། འོད་སྲུང༌། འདི་ལྟ་སྟེ། དཔེར་ན། ཀུ་རན་ད་ཀ་ཞེས་བྱ་བའི་མེ་ཏོག་ནི་ཁ་དོག་བལྟ་ན་སྡུག་ལ་རེག་ན་རྩུབ་པ་ལྕི་བའི་སྦྲང་མའི་དྲི་མནམ་<line/>
ཞིང་ཤི་ལ་བར་ཀའི་རྩ་བའི་དྲི་མནམ་སྟེ། མཁས་པ་མཛངས་པ་རྣམས་ནི་མེ་ཏོག་དེ་ལྟ་བུ་ལ་མི་རེག། མི་ལེན། མི་སྣོམ་གྱི། གང་དག་བྱིས་པའི་རང་བཞིན་ཅན་དུ་གྱུར་པ་དེའི་སྐྱོན་མི་<line/>
ཤེས་པ་དེ་དག་ནི་མེ་ཏོག་དེ་ལྟ་བུ་ལེན་ཅིང་སྣོམ་མོ། །འོད་སྲུང༌། དེ་བཞིན་དུ་དགེ་སྦྱོང་ཀུ་རན་ད་ཀ་ལྟ་བུ་ཡང་དགེ་སྦྱོང་གི་ཁ་དོག་དང༌། གཟུགས་དང་ལྡན་པར་གྱུར་ཀྱང་མི་ངེས་པ་ཡིན།<line/>
ཚིག་བརླང་བ་ཡིན། འཆལ་པའི་ཚུལ་ཁྲིམས་ཀྱི་དྲི་མི་ཞིམ་པ་ཡིན། འཚོ་བ་ཉམས་པ་ཡིན། སྤྱོད་པ་ཉམས་པ་ཡིན། ལྟ་བ་ཉམས་པ་ཡིན་ཏེ། མཛངས་པ་མཁས་པ་རྣམས་ནི་ཀུ་<line/>
རན་ད་ཀ་ལྟ་བུའི་དགེ་སྦྱོང་དེ་ལྟ་བུ་ལ་སྟེན་པའམ། སྙེན་པའམ། བསྙེན་བཀུར་མི་བྱེད་ཀྱི། དེའི་ཚུལ་རིག་པས་ཐག་རིང་པོ་པས་ཀྱང་རིང་པོར་ཡོངས་སུ་སྤོང་ངོ༌། །གང་དག་བྱིས་པའི་<line/>
</page>
<page index="28" id="274A">༄༅། །རང་བཞིན་ཅན་དུ་གྱུར་པ་དེ་དག་ནི་ཀུ་རན་ད་ཀ་ལྟ་བུའི་དགེ་སྦྱོང་དེ་ལྟ་བུ་ལ་སྟེན་ཅིང་སྙེན་ལ་བསྙེན་བཀུར་བྱེད་དེ། ཀུ་རན་ད་ཀའི་མེ་ཏོག་བྱིས་པའི་<line/>
ལག་ན་འདུག་པ་བཞིན་དུ། དེ་དང་མཐུན་པ་ཉིད་དུ་འགྱུར་ཏེ། འོད་སྲུང༌། འདི་ནི་ཀུ་རན་ད་ཀ་ལྟ་བུའི་དགེ་སྦྱོང་ཞེས་བྱའོ། །འོད་སྲུང༌། དེ་ལ་ཆོམ་རྐུན་ལྟ་བུའི་དགེ་སྦྱོང་གང་<line/>
ཞེ་ན། འོད་སྲུང༌། འདི་ལྟ་སྟེ། དཔེར་ན། མི་གཡོན་ཅན་གྱི་རང་བཞིན་ཅན་རྟག་ཏུ་བརྐམ་པ། ཆགས་པའི་ཟིལ་གྱིས་ནོན་པ། བདག་གི་རྙེད་པས་ཆོག་པར་མི་འཛིན་པ། གཞན་<line/>
གྱི་ནོར་ལ་རེ་བ་དྲག་ཤུལ་ཅན། དབྱུག་པ་དང༌། མཚོན་ཆ་དང༌། དགྲ་ཆ་ཐོགས་པ། ངོ་ཚ་མེད་པ། སྙིང་རྗེ་མེད་པ། རྟག་ཏུ་གདུག་ཅིང་རབ་ཏུ་གདུག་པའི་སེམས་དང་ལྡན་<line/>
པ་ནི། དེ་གང་གི་ཚེ། གྲོང་བར་རམ། གྲོང་ངམ། གྲོང་ཁྱེར་རམ། གྲོང་རྡལ་ལམ། ཡུལ་དུ་འཇུག་པ་དེའི་ཚེ། དེ་འདི་སྙམ་དུ་གཞན་དག་གི་ནོར་གྱི་ཕུང་པོ་གང་ཡིན་པ་དེ་<line/>
བདག་གིར་གྱུར་ན། རེ་སྟེས་སྙམ་དུ་སེམས་ཤིང༌། དེ་ཟིན་དུ་འོང་ཞེས་མཁྱུན་བུ་མཁྱུན་བུར་རྒྱུ་བ་ཡིན་ནོ། །འོད་སྲུང༌། དེ་བཞིན་དུ་ཆོམ་རྐུན་ལྟ་བུའི་དགེ་སྦྱོང་ཡང་རྟག་ཏུ་<line/>
བརྐམ་པ། ཆགས་པའི་ཟིལ་གྱིས་ནོན་པ། བདག་གི་རྙེད་པས་ཆོག་མི་ཤེས་པ། གཞན་གྱི་རྙེད་པ་ལ་རེ་བ་ཡིན་ཏེ། དེ་གང་གི་ཚེ། གྲོང་བར་རམ། གྲོང་ངམ། གྲོང་ཁྱེར་རམ།<line/>
</page>
<page index="29" id="274B">གྲོང་རྡལ་ལམ། ཡུལ་དུ་འཇུག་པ་དེའི་ཚེ། དེ་རྙེད་པའི་ཕྱིར་འཇུག་གི །ཆོས་ཀྱི་ཕྱིར་མ་ཡིན་ཏེ། སྤྱོད་ལམ་ཐམས་ཅད་ཀྱང་ཆོམ་རྐུན་ལྟ་བུར་སྟོན་པ་ཡིན། འཆབ་ཅིང་སྦོད་<line/>
པ་ཡིན་ཏེ། བདག་དགེ་སློང་གཞན་གྱིས་ཚུལ་ཁྲིམས་འཆལ་པར་ཤེས་ན་མི་རུང་སྟེ། ཤེས་པར་གྱུར་ན། སོ་སོར་ཐར་པའི་མདོ་འདོན་པ་ལས་བསྐྲད་པར་འགྱུར་རོ། །སྙམ་ནས་རྟག་ཏུ་སྐྲག་<line/>
ཅིང་རྟག་ཏུ་འཇིགས་ཏེ། སྤྱོད་ལམ་ཐམས་ཅད་ཀྱང་གཡོས་སྤྱོད་པས་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་དག་གིས་ཆོམ་རྐུན་འོང་ངོ༌། །ཆོམ་རྐུན་འགྲོའོ། །ཆོམ་རྐུན་<line/>
འགྲེང་ངོ༌། །ཆོམ་རྐུན་འཆག་གོ །ཆོམ་རྐུན་འདུག་གོ །ཉལ་ལོ། །ཆོས་གོས་ལེན་ཏོ། །ཆོམ་རྐུན་གྲོང་དུ་འགྲོའོ། །གྲོང་ནས་འབྱུང་ངོ༌། །ཆོམ་རྐུན་ཟའོ། །ཆོམ་རྐུན་འཐུང་<line/>
ངོ༑ ༑ཆོམ་རྐུན་སྐྲ་འདྲེག་གོ་ཞེས་རིག་པར་འགྱུར་རོ། །འོད་སྲུང༌། དེ་ལྟ་ན་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་རྣམས་ཀྱིས་དེའི་སྤྱོད་ལམ་གང་ཡིན་པ་དེ་ཐམས་ཅད་<line/>
རུང་བ་མ་ཡིན་ལ། ཡོངས་སུ་བརྟགས་པ་མ་ཡིན་པར་རིག་པར་འགྱུར་ཏེ། རིག་ནས་ཀྱང་དེ་ལ་སྙིང་རྗེ་ཆེན་པོ་སྐྱེད་ཅིང༌། ཀྱེ་མ་འདི་མཚར་ཅིག་སྡིག་པ་ཅན་གྱི་དགེ་སློང་འདི་ལྟ་<line/>
བུ་དག་གིས། བཅོམ་ལྡན་འདས་ཤཱཀྱ་ཐུབ་པའི་བསྟན་པ་ནུབ་པར་བྱེད་པར་འགྱུར་རོ་ཞེས་འཕྱ་ཞིང་མི་སྙན་པར་ཟེར་རོ། །ཚུལ་ཁྲིམས་དང་ལྡན་པ། ཡོན་ཏན་དང་ལྡན་པ་<line/>
</page>
<page index="30" id="275A">༄༅། །རྣམས་ལ་ནི་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་རྣམས་ཀྱང་འདི་དག་ནི་བསྟན་པ་ཡོངས་སུ་འཛིན་པའོ་ཞེས་གུས་པ་ཆེར་སྐྱེད་དོ། །འོད་སྲུང༌།<line/>
ཆོམ་རྐུན་ལྟ་བུའི་དགེ་སྦྱོང་བསྟན་པ་འདི་ལ་རབ་ཏུ་བྱུང་བ་ནི་སྐྱོ་བ་དང༌། འདོད་ཆགས་དང་བྲལ་བའི་སེམས་གཅིག་ཀྱང་མི་སྐྱེད་ན། འབྲས་བུ་འཐོབ་པ་ལྟ་ཅི་སྨོས་ཀྱི། དེ་ནི་གནས་<line/>
མེད་དོ། །འོད་སྲུང༌། འདི་ནི་ཆོམ་རྐུན་ལྟ་བུའི་དགེ་སྦྱོང་ཞེས་བྱའོ། །འོད་སྲུང༌། དེ་ལ་དགེ་སྦྱོང་ཤིན་ཏེ་མ་གང་ཞེ་ན། འོད་སྲུང༌། འདི་ལྟ་སྟེ། དཔེར་ན། འབྲུའི་ནང་ན་གང་<line/>
དག་མ་སྨིན་པ་དང༌། མི་གྲུང་པ་དང༌། འོངས་མེད་ཅིང་འབྲུ་འདྲ་བ་དེ་དག་ནི་ཤིན་ཏེ་མ་ཞེས་བྱའོ། །འོད་སྲུང༌། དེ་བཞིན་དུ་དགེ་སྦྱོང་ཤིན་ཏེ་མ་ཡང༌། ཡང་ཞིང་མཐུ་ཆུང་ལ་<line/>
བདུད་ཀྱིས་ཟིན་པ། བདུད་ཀྱིས་ནོན་པ། ཉོན་མོངས་པ་ཐམས་ཅད་ཀྱིས་འཕྲོགས་པ། རླུང་གི་གཡེངས་པ་ལྟ་བུ་སྟེ། འོད་སྲུང༌། དགེ་སྦྱོང་ཤིན་ཏེ་མ་ཞེས་བྱ་བ་དེ་ནི། དགེ་སྦྱོང་<line/>
ཚུལ་ཁྲིམས་འཆལ་བ། སྡིག་པ་ཅན་རྣམས་ཀྱི་ཚིག་བླ་དྭགས་ཏེ། དེ་དག་ནི་ངས་དགེ་སྦྱོང་ཤིན་ཏེ་མ་ཞེས་བཏགས་སོ། །འོད་སྲུང༌། དེ་ལ་དགེ་སྦྱོང་སུན་པར་བྱེད་པ་གང་<line/>
ཞེ་ན༑ འོད་སྲུང༌། འདི་ལྟ་སྟེ། དཔེར་ན། ནས་ཀྱི་ལྗང་བུ་ཕུན་སུམ་ཚོགས་པའི་ནང་ན། ནས་ལ་གནོད་པ་ཞིག་སྐྱེས་ནས། དེ་ལྗང་བུའི་ཁ་དོག་འདྲ་ཞིང་རྟགས་དང་<line/>
</page>
<page index="31" id="275B">དབྱིབས་ཀྱང་འདྲ་བས། དེ་ལ་ནས་ཀྱི་བདག་པོ་དེ་དག་འདི་སྙམ་དུ་འདི་དག་ཐམས་ཅད་ནི་ནས་ཡིན་ནོ་སྙམ་པའི་འདུ་ཤེས་སྐྱེད་སྐྱེད་པ་ལས། གང་གི་ཚེ་ནས་ཀྱི་ལྗང་བུ་ལས་<line/>
སྙེ་མ་བྱུང་བར་གྱུར་པ་དེའི་ཚེ། ནས་ལ་གནོད་པ་དེ་ལ་ནས་ཀྱི་འདུ་ཤེས་མི་འབྱུང་ངོ༌། །འོད་སྲུང༌། དེ་བཞིན་དུ་དགེ་སྦྱོང་སུན་པར་བྱེད་པའི་དགེ་སློང༌། དགེ་སློང་གི་དགེ་འདུན་གྱི་<line/>
ནང་ན་འདུག་པ་ཡང་ཚུལ་ཁྲིམས་དང་ལྡན་པ། ཡོན་ཏན་དང་ལྡན་པ། སྦྱིན་པའི་གནས་སུ་གྱུར་པ་རྣམས་དང༌། ཁ་དོག་དང་རྟགས་ཀྱི་དབྱིབས་འདྲ་བས། དེ་ལ་སྦྱིན་པ་པོ་དང༌།<line/>
སྦྱིན་བདག་དེ་དག་དགེ་སློང་ངོ་སྙམ་པའི་འདུ་ཤེས་སྐྱེད་ཅིང༌། སྦྱིན་གནས་སུ་འདུ་ཤེས་བསྐྱེད་པ་ལས། དེ་ནས་གལ་ཏེ། མི་གཏི་མུག་པ། དགེ་སྦྱོང་མ་ཡིན་ལ་དགེ་སྦྱོང་དུ་<line/>
ཁས་འཆེ་བ། ཚངས་པར་སྤྱོད་པ་མ་ཡིན་ལ་ཚངས་པར་སྤྱོད་པར་ཁས་འཆེ་བ། ནང་རུལ་ཅིང་ཟག་པ་དེ་འཁོར་གྱི་ནང་ནས་བྱུང་སྟེ། ཤི་འཕོས་ཤིང་འཆི་བའི་དུས་བྱས་ནས།<line/>
སེམས་ཅན་དམྱལ་བར་འགྲོ་བར་འགྱུར་ཏེ། ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་ལྷའི་མིག་དང་ལྡན་པ་རྣམས་ཀྱིས། དེ་སེམས་ཅན་དམྱལ་བར་སྐྱེ་བར་མཐོང་སྟེ། མཐོང་<line/>
ནས་ཀྱང་མི་གཏི་མུག་པ་འདི་ནི་སྔོན་དགེ་སྦྱོང་གི་ཁ་དོག་དང༌། གཟུགས་ཀྱིས་སྡིག་པའི་ལས་བྱས་པས་དེ་སེམས་ཅན་དམྱལ་བ་ཆེན་པོར་སྐྱེས་ཏེ། ནས་ལ་གནོད་པ་ལ་ནས་<line/>
</page>
<page index="32" id="276A">༄༅། །ཀྱི་ཡོན་ཏན་མེད་པ་ལྟར་འདི་ལ་ཡང་དགེ་སྦྱོང་གི་ཡོན་ཏན་གྱི་འབྲས་བུ་མེད་དོ། །ཞེས་སྙིང་རྗེ་ཆེན་པོ་སྐྱེད་དེ། འོད་སྲུང༌། འདི་ནི་དགེ་སྦྱོང་སུན་པར་བྱེད་<line/>
བ་ཞེས་བྱའོ། །འོད་སྲུང༌། དེ་ལ་དགེ་སྦྱོང་ལྟར་བཅོས་པ་གང་ཞེ་ན། འོད་སྲུང༌། འདི་ལྟ་སྟེ། དཔེར་ན། ར་གན་ཆེན་པོ་ཞེས་བྱ་བའི་ལྕགས་ཤིག་ཡོད། ཤིན་ཏུ་ཡོངས་སུ་སྦྱང་<line/>
བར་བྱང་ཤིང༌། ཤིན་ཏུ་ཡོངས་སུ་དག་པར་བྱས་ན། གསེར་འདྲ་བར་གྱུར་ཏེ། འོན་ཀྱང་གསེར་གྱི་རིན་ཐང་དང༌། གསེར་གྱི་ཁ་དོག་དང༌། བདར་འཕྲོ་དང༌། སྲང་ལ་གཞལ་བའི་<line/>
ལྗིད་འདྲ་བ་ནི་མ་ཡིན་ནོ། །འོད་སྲུང༌། དེ་བཞིན་དུ་དགེ་སྦྱོང་ལྟར་བཅོས་པའི་དགེ་སློང་ཡང་ལུས་ཤིན་ཏུ་བཀྲུས་ཤིང་གོས་བཟང་པོ་མཛེས་པ་གྱོན་ལ། དགེ་སློང་གི་ཕྱི་རོལ་གྱི་སྤྱོད་<line/>
པ་ཐམས་ཅད་ཡོངས་སུ་དག་སྟེ། འགྲོ་བ་དང༌། འོང་བ་དང༌། མདུན་དུ་ལྟ་བ་དང༌། གཡས་གཡོན་ལྟ་བ་དང༌། བསྐུམ་པ་དང༌། བརྐྱང་བ་དང༌། ཆོས་གོས་སྣམ་སྦྱར་དང༌།<line/>
ལྷུང་བཟེད་དང༌། ཆོས་གོས་འཛིན་པ་ཤེས་བཞིན་དུ་སྤྱོད་ཀྱང༌། དེ་འདོད་ཆགས་ཀྱིས་བཅོམ་པ་དང༌། ཞེ་སྡང་གིས་བཅོམ་པ་དང༌། གཏི་མུག་གིས་བཅོམ་པ་དང༌། ཉོན་མོངས་<line/>
པས་བཅོམ་པ་དང༌། རྙེད་པ་དང༌། བཀུར་སྟེས་བཅོམ་པ་དང༌། ང་རྒྱལ་དང༌། ཆེ་བའི་ང་རྒྱལ་དང༌། ང་རྒྱལ་ལས་ཀྱང་ང་རྒྱལ་དང༌། ངའོ་སྙམ་པའི་ང་རྒྱལ་དང༌། མངོན་<line/>
</page>
<page index="33" id="276B">པའི་ང་རྒྱལ་དང༌། ཅུང་ཟད་སྙམ་པའི་ང་རྒྱལ་དང༌། ལོག་པའི་ང་རྒྱལ་གྱིས་བཅོམ་པ་དང༌། ཉོན་མོངས་པས་འཁོལ་བ་དང༌། བསྙེན་བཀུར་ལྷུར་ལེན་གྱི། ཆོས་ལྷུར་མི་ལེན་པ་དང༌། ལུས་ཆེ་<line/>
བར་སྦྱོར་བ་ལ་བརྩོན་གྱི། ཚུལ་ཁྲིམས་ཀྱི་ཆེ་བར་སྦྱོར་བ་ལ་མི་བརྩོན་པ་དང༌། ཟས་དང་གོས་ལྷུར་ལེན་གྱི། འཕགས་པའི་ཆོས་ལྷུར་མི་ལེན་པ་དང༌། འཇིག་རྟེན་ཕ་རོལ་དུ་ཁ་ན་མ་ཐོ་བས་<line/>
འཇིགས་པར་མི་ལྟ་བ་དང༌། ཚེ་འདི་ལྷུར་ལེན་གྱི། ཚེ་ཕྱི་མ་ལྷུར་མི་ལེན་པ་དང༌། ལུས་གསོབ་དང༌། རྙེད་པ་དང༌། བཀུར་སྟི་དང༌། གྲགས་པ་ལ་རྟེན་གྱི། ཆོས་ལ་རིམ་གྲོར་བྱ་བ་ལ་<line/>
མི་རྟེན་པ་དང༌། སྤགས་པ་སྣ་ཚོགས་ཀྱིས་སྤགས་པ་དང༌། སྡིག་པས་བསྒོས་པ་དང༌། ཁྱིམ་གྱི་ལས་ཀྱི་མཐའ་ལ་མངོན་པར་བརྩོན་པ་དང༌། ཁྱིམ་པ་དང་མཚུངས་པའི་སེམས་<line/>
དང་ལྡན་པས། བདེ་བ་དག་གིས་ཀྱང་བདེ་ཞིང༌། སྡུག་བསྔལ་དག་གིས་ཀྱང་སྡུག་བསྔལ་བ་དང༌། རྗེས་སུ་ཆགས་པ་དང༌། ཁོང་ཁྲོ་བས་བཅོམ་པ་ཡིན་ཏེ། དེའི་དགེ་སྦྱོང་གི་ཆོ་<line/>
ག་དང༌། སྤྱོད་ལམ་ཐམས་ཅད་དང༌། སེམས་དང་སེམས་ལས་བྱུང་བའི་ཆོས་ཐམས་ཅད་ནི། སེམས་ཅན་དམྱལ་བ་དང༌། དུད་འགྲོའི་སྐྱེ་གནས་དང༌། གཤིན་རྗེའི་འཇིག་<line/>
རྟེན་དུ་གཞོལ་བ་ཡིན་ཞིང༌། དེ་དགེ་སྦྱོང་གི་རིན་ཐང་དང༌། རི་བ་དང༌། དགེ་སྦྱོང་གི་སྲང་ཁ་དང་མི་མཉམ་པ་སྟེ། འོད་སྲུང༌། འདི་ནི་དགེ་སྦྱོང་ལྟར་བཅོས་པ་ཞེས་བྱའོ། །འོད་<line/>
</page>
<page index="34" id="277A">༄༅། །སྲུང༑ དེ་ལ་ཅི་ལྟར་ན་དགེ་སྦྱོང་གཟི་འཕྲོགས་པ་ཡིན་ཞེ་ན། འོད་སྲུང༌། འདི་ལྟ་སྟེ། དཔེར་ན། སྐྱེས་པའམ། བུད་མེད་དམ། ཁྱེའུ་འམ། བུ་<line/>
མོ་གང་ལ་ལ་ཞིག་མི་མ་ཡིན་པས་གཟི་འཕྲོགས་པར་གྱུར་ན། དེ་དབང་ཆུང་བར་གྲགས་ཤིང༌། མདོག་ངན་ལ། མི་སྡུག་པར་འགྱུར་ཏེ། དེ་ལྟར་མདངས་འཕྲོགས་པ་<line/>
རྣམས་ལ་ནི་སྨན་ཏམ༑ གསང་སྔགས་སམ། རིག་སྔགས་རྣམས་ཀྱིས་མི་སློན་ཏེ། དེ་འཆི་བར་འགྱུར་བ་མ་གཏོགས་པར་ཐ་མར་གཞན་དུ་མི་འགྱུར་རོ། །འོད་སྲུང༌། དེ་<line/>
བཞིན་དུ་དགེ་སློང་གང་ལ་ལ་ཚུལ་ཁྲིམས་ཀྱི་གཟི་མེད་པ་དང༌། ཏིང་ངེ་འཛིན་གྱི་གཟི་མེད་པ་དང༌། ཤེས་རབ་ཀྱི་གཟི་མེད་པ་དང༌། རྣམ་པར་གྲོལ་བའི་གཟི་མེད་པ་དང༌།<line/>
རྣམ་པར་གྲོལ་བའི་ཡེ་ཤེས་མཐོང་བའི་གཟི་མེད་པ་དང༌། བྱམས་པའི་གཟི་མེད་པ་དང༌། སྙིང་རྗེའི་གཟི་མེད་པ་དང༌། དགའ་བའི་གཟི་མེད་པ་དང༌། བཏང་སྙོམས་ཀྱི་གཟི་<line/>
མེད་པ་དང༌། སྦྱིན་པ་དང་ཡང་དག་པར་སྡོམ་པ་དང༌། ངེས་པའི་གཟི་མེད་པ་དང༌། དགེ་སྦྱོང་གི་ཡོན་ཏན་གྱི་གཟི་མེད་པ་དང༌། འཕགས་པའི་རིགས་ལ་གནས་པའི་གཟི་<line/>
མེད་པ་དང༌། སྦྱངས་པའི་ཡོན་ཏན་དང༌། ཡོ་བྱད་བསྙུངས་པའི་གཟི་མེད་པ་དང༌། ལུས་དང༌། ངག་དང༌། སེམས་ཡོངས་སུ་དག་པའི་གཟི་མེད་པ་འདི་ནི། འོད་སྲུང༌། དགེ་<line/>
</page>
<page index="35" id="277B">སློང་གཟི་འཕྲོགས་པ་ཞེས་བྱ་བ་སྟེ། འོད་སྲུང༌། གཟི་འཕྲོགས་པ་དེ་ལྟ་བུ་རྣམས་ལ་ནི་དེ་བཞིན་གཤེགས་པས་སྦྱར་བའི་སྨན་གྱིས་མི་ཚུགས་ཏེ། འདི་ལྟ་སྟེ། འདོད་ཆགས་ལ་མི་<line/>
སྡུག་པའི་སྨན་དང༌། ཞེ་སྡང་ལ་བྱམས་པ་དང༌། གཏི་མུག་ལ་རྟེན་ཅིང་འབྲེལ་པར་འབྱུང་བ་དང༌། ཉོན་མོངས་པ་རྣམས་ལ་ཚུལ་བཞིན་ཡིད་ལ་བྱ་བ་དང༌། འདུ་འཛི་ལ་དབེན་པར་<line/>
དགའ་བ་དང༌། འཛིན་པ་ཐམས་ཅད་སྤང་བའི་ཕྱིར་དགོན་པར་གནས་པ་དང༌། གསུམ་བསྡམ་པའི་ཕྱིར་ལུས་དང༌། ངག་དང༌། སེམས་ཡོངས་སུ་དག་པ་དང༌། སེམས་ལས་<line/>
སུ་རུང་བར་བྱ་བའི་ཕྱིར་ཏིང་ངེ་འཛིན་ཡོངས་སུ་དག་པའི་སྨན་དེ་བཞིན་གཤེགས་པས་སྦྱར་བ་འདི་ལྟ་བུ་འདི་དག་གིས་དེ་ལ་མི་ཚུགས་ཏེ། དེ་ཤི་ནས་སེམས་ཅན་དམྱལ་བ་ཉིད་<line/>
དུ་འགྱུར་གྱི། དེའི་ཐ་མ་གཞན་དུ་མི་འགྱུར་རོ། །གང་དག་ཡང་འཇིག་རྟེན་ལས་འདས་པའི་སྨན་འདི་ལྟ་སྟེ། ཕུང་པོ་ཤེས་པ་དང༌། ཁམས་ཤེས་པ་དང༌། སྐྱེ་མཆེད་ཤེས་པ་<line/>
དང༑ རྟེན་ཅིང་འབྲེལ་པར་འབྱུང་བ་ཤེས་པ་དང༌། སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པ་ཤེས་པ། འཇིག་རྟེན་ལས་འདས་པའི་སྨན་འདི་ལྟ་བུ་འདི་དག་<line/>
གིས་ཀྱང་དེ་ལ་མི་ཚུགས་ཏེ། དེ་ཤི་ནས་སེམས་ཅན་དམྱལ་བ་ཉིད་དུ་འགྱུར་གྱི། དེའི་ཐ་མ་གཞན་དུ་མི་འགྱུར་རོ། །བསྟན་པ་འདི་བཤད་པ་ན། དགེ་སློང་རྣལ་འབྱོར་སྤྱོད་པ་ལྔ་<line/>
</page>
<page index="36" id="278A">༄༅། །བརྒྱས་བདག་ཅག་ཚུལ་ཁྲིམས་ཡོངས་སུ་མ་དག་བཞིན་དུ་དད་པས་བྱིན་པ་སྤྱད་པར་གྱུར་ན། མི་རུང་ཞེས་ཉམས་པར་བྱས་ཏེ། སླར་ཁྱིམ་དུ་དོང་ངོ༌། །<line/>
དེ་ལ་དགེ་སློང་གཞན་དག་ཅིག་འདི་སྐད་དུ། དགེ་སློང་ཆེ་བའི་བདག་ཉིད་ཅན་རྣལ་འབྱོར་སྤྱོད་པ་འདི་དག་བསྟན་པ་ལས་ཉམས་པ་ནི་ཤིན་ཏུ་མ་ལེགས་སོ་ཞེས་འཕྱའོ། །བཅོམ་<line/>
ལྡན་འདས་ཀྱི་དགེ་སློང་དེ་དག་ལ་འདི་སྐད་ཅེས་བཀའ་སྩལ་ཏོ། །དགེ་སློང་དག །ཁྱོད་འདི་སྐད་དུ་དགེ་སློང་ཆེ་བའི་བདག་ཉིད་ཅན་འདི་དག་འདི་ལྟར་བསྟན་པ་ལས་ཤིན་ཏུ་<line/>
ཉམས་པ་འདི་ནི་ཤིན་ཏུ་མ་ལེགས་སོ་ཞེས་མ་སྨྲ་ཞིག །དེ་ཅིའི་ཕྱིར་ཞེ་ན། དགེ་སློང་དག །མངོན་པར་མི་དགའ་ནས། ཁྱིམ་ན་གནས་པ་འདི་ནི་དད་པ་ཅན་རྣམས་ཀྱི་ཆོས་ཡིན་<line/>
ཏེ༑ དགེ་སློང་དད་པ་དང༌། མོས་པ་མང་བ། འགྱོད་པ་དང་ལྡན་པ་འདི་དག་གིས་བསྟན་པ་འདི་ཐོས་ནས། བདག་ཅག་ཚུལ་ཁྲིམས་ཡོངས་སུ་མ་དག་བཞིན་དུ་དད་པས་བྱིན་པ་ཡོངས་སུ་<line/>
སྤྱད་ན། མི་རུང་ངོ་ཞེས་ཉམས་པར་གྱུར་ཏོ། །འོད་སྲུང༌། ང་ལུང་སྟོན་ཏེ། དགེ་སློང་འདི་དག་ནི་འདི་ནས་ཤི་འཕོས་ནས་དགའ་ལྡན་གྱི་ལྷའི་རིས་སུ་སྐྱེ་བར་འགྱུར་ཏེ། དེ་དག་དེ་<line/>
བཞིན་གཤེགས་པ་བྱམས་པའི་ཉན་ཐོས་ཐོག་མར་འདུས་པའི་གྲངས་སུ་ཆུད་པར་འགྱུར་རོ། །དགེ་སྦྱོང་གདོལ་པ་ལྟ་བུའི་ལེའུ་སྟེ་གསུམ་པའོ།། །།བམ་པོ་གཉིས་<line/>
</page>
<page index="37" id="278B">པ་སྟེ་ཐ་མ། དེ་ནས་བཅོམ་ལྡན་འདས་ལ་ཚེ་དང་ལྡན་པ་འོད་སྲུང་ཆེན་པོས་འདི་སྐད་ཅེས་གསོལ་ཏོ། །བཅོམ་ལྡན་འདས། དགེ་སློང་ཅི་ལྟ་བུས་ཞལ་ཏ་བགྱི་བ་ལགས། བཅོམ་ལྡན་འདས་<line/>
ཀྱིས་བཀའ་སྩལ་པ། འོད་སྲུང༌། ངས་ཞལ་ཏ་བྱ་བར་གནང་བའི་དགེ་སྦྱོང་གཉིས་ཏེ། གཉིས་གང་ཞེ་ན། དགེ་སློང་ཡོངས་སུ་དག་པ། འཇིག་རྟེན་ཕ་རོལ་ཏུ་ཁ་ན་མ་ཐོ་བས་འཇིགས་པར་ལྟ་<line/>
བ་ལས་ཀྱི་རྣམ་པར་སྨིན་པ་ལ་རྟོན་པ། མཛེམ་པ་དང་ལྡན་ཞིང་འགྱོད་པ་དང་ལྡན་པ་དང༌། གང་ཡང་ཟག་པ་ཟད་པ། དགྲ་བཅོམ་པར་གྱུར་པ་སྟེ། འོད་སྲུང༌། དགེ་སློང་མ་ཉམས་པ་འདི་<line/>
གཉིས་ཞལ་ཏ་བྱེད་པར་ངས་གནང་ངོ༌། །དེ་ཅིའི་ཕྱིར་ཞེ་ན། འོད་སྲུང༌། ལེགས་པར་གསུངས་པའི་ཆོས་འདུལ་བ་འདི་ལ་རིགས་སྣ་ཚོགས་ལས་རབ་ཏུ་བྱུང་བ། སེམས་ཀྱིས་མོས་པ་སྣ་<line/>
ཚོགས་དང་ལྡན་པ། སྤོང་བའི་ཕྱིར་རྣལ་འབྱོར་སྣ་ཚོགས་ལ་གནས་པ། ཁ་ཅིག་ནི་དགོན་པ་པ་ཞི་བའི་མལ་སྟན་ལ་མངོན་པར་དགའ་བ། ཁ་ཅིག་ནི་བསོད་སྙོམས་པ། ཁ་ཅིག་ནི་<line/>
གྲོང་འདབ་ན་གནས་པ། ཁ་ཅིག་ནི་འཚོ་བ་ཡོངས་སུ་དག་པ། ཁ་ཅིག་ནི་མང་དུ་ཐོས་པ་ལ་མངོན་པར་བརྩོན་པ། ཁ་ཅིག་ནི་ཆོས་སྨྲ་བ། ཁ་ཅིག་ནི་འདུལ་བ་འཛིན་པ། ཁ་ཅིག་ནི་མ་མོ་<line/>
འཛིན་པ། ཁ་ཅིག་ནི་གྲོང་དང༌། གྲོང་ཁྱེར་དང༌། གྲོང་རྡལ་དང༌། ཡུལ་འཁོར་དང༌། ཕོ་བྲང་འཁོར་དག་ཏུ་ཞུགས་ནས་ཆོས་སྟོན་པ་སྟེ༑ སེམས་ཅན་གཞན་དག་གི་སེམས་ཀྱི་སྤྱོད་<line/>
</page>
<page index="38" id="279A">༄༅། །པ་རྣམས་བསྲུང་དཀའ་བའི་ཕྱིར་རོ། །འོད་སྲུང༌། དེ་ལ་དགེ་སློང་ཞལ་ཏ་བྱེད་པས། དགེ་སློང་གི་དགེ་འདུན་ཐམས་ཅད་ཀྱི་སེམས་མགུ་བར་བྱའོ། །འོད་<line/>
སྲུང༑ དེ་ལ་དགེ་སློང་དགོན་པ་པ་བས་མཐའི་མལ་སྟན་པ་གང་ཡིན་པ་དེ་དག་ནི། དགེ་སློང་ཞལ་ཏ་བྱེད་པས་ཡོངས་སུ་ལས་སུ་བསྐོ་བར་མི་བྱའོ། །ཞལ་ཏ་བྱེད་པས་དགེ་སློང་དགོན་པ་བ་<line/>
དེ་དག་བསྲུང་བར་བྱ་སྟེ། དུས་མ་ཡིན་པར་གསོལ་བ་མི་བྱ། དུས་མ་ཡིན་པར་གཏང་བར་མི་བྱའོ། །འོད་སྲུང༌། གལ་ཏེ་དགེ་སློང་དགོན་པ་པ་ལ་དགེ་འདུན་གྱི་བྱ་བར་གཏོགས་པ་སློབ་<line/>
པའི་ལས་རེས་བབ་ན། དགེ་སློང་ཞལ་ཏ་བྱེད་པ་དེས་ལས་དེ་བདག་ཉིད་ཀྱིས་བྱའོ། །ཡང་ན་དགེ་སློང་གཞན་ཞིག་བསྐོས་ལ་ལས་དེ་བྱེད་དུ་གཞུག་སྟེ། དགེ་སློང་དགོན་པ་པ་ལ་གནོད་<line/>
པར་མི་བྱའོ། །འོད་སྲུང༌། དེ་ལ་དགེ་སློང་བསོད་སྙོམས་སྤྱོད་པ་གང་ཡིན་པ་དེ་ལ་དགེ་སློང་ཞལ་ཏ་བྱེད་པ་དེས་ཁ་ཟས་བསོད་པ་བགོ་བཤའ་བྱའོ། །འོད་སྲུང༌། དེ་ལ་དགེ་སློང་རྣལ་འབྱོར་<line/>
སྤྱོད་པ་གང་ཡིན་པ་དེ་དག་ལ། དགེ་སློང་ཞལ་ཏ་བྱེད་པས་མཐུན་པའི་འཚོགས་ཆས་དང༌། ན་བའི་གསོས་སྨན་དང༌། ཡོ་བྱད་རྣམས་སྦྱིན་པར་བྱའོ། །དགེ་སློང་རྣལ་འབྱོར་སྤྱོད་པ་དེ་ས་ཕྱོགས་<line/>
གང་ལ་གནས་པའི་ས་ཕྱོགས་དེར་དགེ་སློང་ཞལ་ཏ་བྱེད་པ་དེས། སྒྲ་ཆེན་པོ་དང༌། སྐད་དྲག་པོ་མི་འབྱུང་ཞིང༌། བྱེད་དུ་ཡང་མི་གཞུག་གོ །དགེ་སློང་ཞལ་ཏ་བྱེད་པས་དགེ་སློང་རྣལ་འབྱོར་<line/>
</page>
<page index="39" id="279B">སྤྱོད་པ་དེ་བསྲུང་ཞིང༌། མལ་ཆ་ཡང་སྦྱར་བར་བྱའོ། །ཁ་ཟས་བསོད་པ་དང༌། ཡི་གར་འོང་བ་དང༌། རྣལ་འབྱོར་སྤྱོད་པའི་ས་དང་མཐུན་པའི་བཟའ་བ་དང༌། བཅའ་བ་རྣམས་སྦྱིན་པར་བྱའོ། །<line/>
དགེ་སློང་དེ་ལ་དགེ་སློང་འདི་ནི་དེ་བཞིན་གཤེགས་པའི་བསྟན་པ་རྟོན་པའི་ཕྱིར་གནས་པ་ཡིན་ཏེ༑ དེ་ལ་བདག་གིས་རྗེས་སུ་མཐུན་པའི་ཡོ་བྱད་ཐམས་ཅད་མང་དུ་སྦྱར་བར་བྱའོ་སྙམ་དུ་<line/>
ཤིན་ཏུ་ཕངས་པའི་འདུ་ཤེས་བསྐྱེད་པར་བྱའོ། །འོད་སྲུང༌། དེ་ལ་དགེ་སློང་མང་དུ་ཐོས་པ་ལ་མངོན་པར་བརྩོན་པ་གང་ཡིན་པ་དེ་དག་ལ་དགེ་སློང་ཞལ་ཏ་བྱེད་པས་ལུང་ནོས་ཤིག །ལྷོགས་<line/>
ཤིག༑ ཁ་ཏོན་གྱིས་ཤིག །ཁོ་བོ་ནི་ཁྱོད་ཀྱི་རིམ་གྲོ་བྱེད་པ་ཡིན་གྱི། ཁྱོད་ཇི་ལྟ་ཇི་ལྟ་བུར་མང་དུ་ཐོས་པར་གྱུར་པ་དེ་ལྟ་དེ་ལྟ་བུར་དགེ་སློང་གི་དགེ་འདུན་མཛེས་པར་འགྱུར་བར་གྱིས་ཤིག །<line/>
འདུག་ལ་བརྗོད་པས་མཛེས་པར་གྱིས་ཤིག །བདག་ཉིད་ཀྱི་ཤེས་རབ་ཀྱང་མཆོག་ཏུ་འགྱུར་བར་གྱིས་ཤིག་ཅེས་སྤྲོ་བ་བསྐྱེད་པར་བྱའོ། །འོད་སྲུང༌། དེ་ལ་དགེ་སློང་ཞལ་ཏ་བྱེད་པས་དེ་དག་<line/>
དུས་མ་ཡིན་པར་གཏང་བར་མི་བྱ། ལས་སུ་བསྐོ་བར་མི་བྱའོ། །དགེ་སློང་ཞལ་ཏ་བྱེད་པ་དེས་དགེ་སློང་མང་དུ་ཐོས་པ་དེ་དག་བསྲུང་བར་བྱའོ། །འོད་སྲུང༌། དེ་ལ་ཆོས་སྨྲ་བའི་དགེ་སློང་གང་ཡིན་<line/>
པ་དེ་དག་དགེ་སློང་ཞལ་ཏ་བྱེད་པས་ལས་སུ་མི་བསྐོ་བར་བྱའོ། །གྲོང་དང༌། གྲོང་ཁྱེར་དང༌། གྲོང་རྡལ་དང༌། ཡུལ་འཁོར་དང༌། རྒྱལ་པོའི་ཕོ་བྲང་འཁོར་དག་ཏུ་འཇུག་ཏུ་བཅུག་ལ་ཆོས་<line/>
</page>
<page index="40" id="280A">༄༅། །འཆད་དུ་གཞུག་གོ །ཆོས་ཉན་པ་དག་བསྐོ་བར་བྱའོ། །འཁོར་གྱི་དཀྱིལ་འཁོར་རྣམ་པར་དག་པར་བྱའོ། །འབེལ་བའི་ཆོས་ཀྱི་གཏམ་གྱི་ཕྱིར། དཀྱིལ་འཁོར་<line/>
དུ་གཞག་པར་བྱའོ། །ཆོས་སྨྲ་བའི་དགེ་སློང་ལ་དགེ་སློང་གང་དག་གནོད་པ་བྱེད་པའི་དགེ་སློང་དེ་དག་དགེ་སློང་ཞལ་ཏ་བྱེད་པས་བཟློག་པར་བྱའོ། །དགེ་སློང་ཞལ་ཏ་བྱེད་པས་ཆོས་སྨྲ་<line/>
བའི་དགེ་སློང་ལ་རྟག་ཏུ་བསུ་བར་བྱ། ལེགས་སོ་ཞེས་བྱ་བ་མང་དུ་བྱའོ། །འོད་སྲུང༌། དེ་ལ་དགེ་སློང་གང་དག་འདུལ་བ་འཛིན་པ་དང༌། མ་མོ་འཛིན་པར་གྱུར་པ་དེ་དག་གི་གན་དུ་དགེ་<line/>
སློང་ཞལ་ཏ་བྱེད་པ་དེ་སོང་ལ། ཇི་ལྟར་ན་བདག་རྨ་མེད་ཅིང་མ་ཉམས་པ་དང༌། ཇི་ལྟར་ན་བདག་ལྟུང་བ་མེད་པའི་ཆོས་ཀྱིས་ཞལ་ཏ་བྱ་ཞེས་ཡོངས་སུ་དྲི་བར་བྱའོ། །དེ་ནས་འདུལ་བ་<line/>
འཛིན་པ་དང༌། མ་མོ་འཛིན་པའི་དགེ་སློང་དེ་དག་གིས་དགེ་སློང་ཞལ་ཏ་བྱེད་པ་དེའི་བསམ་པ་རིག་ནས། དེའི་བྱ་བ་དང༌། འབྱུང་བ་གང་ཡིན་པ་དང༌། བྱེད་པ་གང་ཡིན་པ་དེ་བསྟན་<line/>
པར་བྱའོ། །དགེ་སློང་ཞལ་ཏ་བྱེད་པས་འདུལ་བ་འཛིན་པ་དང༌། མ་མོ་འཛིན་པའི་དགེ་སློང་དེ་དག་ལ་ཕངས་བར་བྱ་བ་དང༌། དད་པ་དང༌། གུས་པ་དང༌། ཞེ་ས་རབ་ཏུ་བསྐྱེད་པར་བྱའོ། །<line/>
དགེ་འདུན་གྱི་རྙེད་པ་གང་ཡིན་པ་དེ་དགེ་སློང་ཞལ་ཏ་བྱེད་པས་དུས་དུས་སུ་དགེ་སློང་གི་དགེ་འདུན་ལ་འབུལ་བར་བྱའི། དགེ་འདུན་གྱི་རྙེད་པ་བསགས་ཤིང་སྦ་བར་མི་བྱ་སྟེ། ཇི་ལྟར་<line/>
</page>
<page index="41" id="280B">རྙེད་པ་བཞིན་དུ་སྦྱིན་པར་བྱ། མ་བསྐུལ་བར་སྦྱིན་པར་བྱ། གནོད་པ་མེད་པར་སྦྱིན་པར་བྱའོ། །དེས་འདུན་པ་དང༌། ཞེ་སྡང་དང༌། གཏི་མུག་དང༌། འཇིགས་པས་འགྲོ་བར་མི་བྱའོ། །དགེ་སློང་<line/>
གི་དགེ་འདུན་ལ་རྟོན་པར་བྱའི། ཁྱིམ་པའི་ཕྱོགས་ལ་རྟོན་པར་མི་བྱའོ། །དགེ་འདུན་གྱི་བྱ་བ་ལ་རྟོན་པར་བྱའི། བདག་གི་བྱ་བ་ལ་རྟོན་པར་མི་བྱའོ། །དངོས་པོ་གང་ལ་ཡང་དབང་བྱ་བའི་འདུ་<line/>
ཤེས་བསྐྱེད་པར་མི་བྱའི། བྱ་བ་ཅི་ཙམ་དུ་ཆུང་བ་ཡང་དགེ་འདུན་གྱི་གྲོས་བཞིན་བྱ་ཞིང་རང་དགར་མི་བྱའོ། །དགེ་འདུན་གྱིའམ། ཕྱོགས་བཞིའི་དགེ་འདུན་གྱིའམ། མཆོད་རྟེན་གྱི་ཡོ་བྱད་<line/>
གང་ཅི་ཡང་རུང་སྟེ། ཅི་ལྟ་བ་བཞིན་དུ་གཞག་པར་བྱ་སྟེ། དགེ་འདུན་གྱི་ཕྱོགས་བཞིའི་དགེ་འདུན་གྱི་དང་བསྲེ་བར་མི་བྱའོ། །ཕྱོགས་བཞིའི་དགེ་འདུན་གྱི་རྙེད་པ་ཡང་དགེ་འདུན་གྱི་དང་བསྲེ་བར་མི་<line/>
བྱའོ༑ ༑དགེ་འདུན་གྱི་དང་ཕྱོགས་བཞིའི་དགེ་འདུན་གྱི་རྙེད་པ་མཆོད་རྟེན་གྱི་དང་བསྲེ་བར་མི་བྱའོ། །མཆོད་རྟེན་གྱི་རྙེད་པ་ཡང་དགེ་འདུན་གྱི་དང༌། ཕྱོགས་བཞིའི་དགེ་འདུན་གྱི་དང་བསྲེ་བར་མི་<line/>
བྱའོ༑ ༑གལ་ཏེ་ཕྱོགས་བཞིའི་དགེ་འདུན་ལ་བྲེལ་ཕོངས་སུ་གྱུར་ལ། དགེ་འདུན་གྱི་རྙེད་པ་ཆེ་བར་གྱུར་ན། དགེ་སློང་ཞལ་ཏ་བྱེད་པས་དགེ་སློང་གི་དགེ་འདུན་བསྡུས་ལ། གྲོས་མཐུན་པར་<line/>
བགྱིས་ཏེ། དགེ་འདུན་གྱི་རྙེད་པ་དེ་ལས་ཕྱོགས་བཞིའི་དགེ་འདུན་ལ་ཤུགས་པར་བྱའོ། །གལ་ཏེ་དེ་བཞིན་གཤེགས་པའི་མཆོད་རྟེན་ཞིག་རལ་དུ་གྱུར་ལ། དགེ་འདུན་གྱི་དང༌། ཕྱོགས་བཞིའི་<line/>
</page>
<page index="42" id="281A">༄༅། །དགེ་འདུན་གྱི་རྙེད་པ་ཆེ་བར་གྱུར་ན། དགེ་སློང་ཞལ་ཏ་བྱེད་པས་དགེ་སློང་གི་དགེ་འདུན་ཐམས་ཅད་བསྡུས་ལ། གྲོས་མཐུན་པར་བགྱིས་ཏེ། འདི་སྐད་ཅེས་<line/>
དེ་བཞིན་གཤེགས་པའི་མཆོད་རྟེན་འདི་ནི་ཞིག་རལ་དུ་གྱུར་ལ། དགེ་འདུན་གྱི་དང༌། ཕྱོགས་བཞིའི་དགེ་འདུན་གྱི་རྙེད་པ་ནི་ཆེ་བར་གྱུར་ན། གལ་ཏེ་ཚེ་དང་ལྡན་པ་རྣམས་གནོད་<line/>
པ་མེད་ཅིང༌། དད་པ་དང་ལྡན་ལ། བཟོད་ཅིང་གནང་ན་བདག་གིས་དགེ་འདུན་གྱི་དང༌། ཕྱོགས་བཞིའི་དགེ་འདུན་གྱི་རྙེད་པ་འདི་ལས་དངོས་པོ་ཅུང་ཟད་ཅིག་ཁྱེར་ཏེ། དེ་བཞིན་གཤེགས་<line/>
པའི་མཆོད་རྟེན་འདི་བཅོས་པར་བྱའོ་ཞེས་བརྗོད་པར་བྱའོ། །གལ་ཏེ་དགེ་འདུན་གྱིས་གནང་ན། དགེ་སློང་ཞལ་ཏ་བྱེད་པ་དེས་དེ་བཞིན་དུ་བྱའོ། །ཅི་སྟེ་དགེ་འདུན་གྱིས་མ་གནང་ན། དགེ་<line/>
སློང་ཞལ་ཏ་བྱེད་པ་དེས་སྦྱིན་པ་པོ་དང༌། སྦྱིན་བདག་རྣམས་ལ་གསོལ་བ་ཐོབ་ལ། དེ་བཞིན་གཤེགས་པའི་མཆོད་རྟེན་གསོ་བར་བྱའོ། །འོད་སྲུང༌། གལ་ཏེ་མཆོད་རྟེན་གྱི་རྙེད་པ་ཇི་ལྟར་<line/>
མང་དུ་གྱུར་དུ་ཟིན་ཀྱང༌། དགེ་སློང་ཞལ་ཏ་བྱེད་པས་དགེ་འདུན་དང༌། ཕྱོགས་བཞིའི་དགེ་འདུན་ལ་བཤུགས་པར་མི་བྱའོ། །དེ་ཅིའི་ཕྱིར་ཞེ་ན། དད་ཅིང་དང་བ་མང་པོ་དག་གིས་མཆོད་<line/>
རྟེན་ལ་ཕུལ་བ་ནི་ཐ་ན་རས་ཀྱི་ཁ་ཙར་གཅིག་ཙམ་གང་ཡིན་པ་དེ་ཡང་ལྷ་དང་བཅས་པའི་འཇིག་རྟེན་གྱི་མཆོད་རྟེན་ཡིན་ན། རིན་པོ་ཆེའམ། རིན་པོ་ཆེར་སྨོས་པ་དག་ལྟ་སྨོས་ཀྱང་ཅི་དགོས། མཆོད་<line/>
</page>
<page index="43" id="281B">རྟེན་ལ་གོས་ཕུལ་བ་གང་ཡིན་པ་དེ་ནི་དེ་བཞིན་གཤེགས་པའི་མཆོད་རྟེན་དེ་ཉིད་དུ་རླུང་དང་ཉི་མ་དང༌། ཆར་པས་དེངས་ཀྱང་བླའི། མཆོད་རྟེན་ལ་ཕུལ་བའི་གོས་དབྱིག་གམ། དབྱིག་གི་རིན་<line/>
དུ་བསྒྱུར་བར་མི་བྱའོ། །དེ་ཅིའི་ཕྱིར་ཞེ་ན། མཆོད་རྟེན་གྱི་ནི་རིན་ཐང་ཅུང་ཟད་ཀྱང་མེད་ལ་མཆོད་རྟེན་ནི་ཅིས་ཀྱང་བྲེལ་བ་མེད་པའི་ཕྱིར། འོད་སྲུང༌། དགེ་སློང་ཞལ་ཏ་བྱེད་པས་དེ་ལྟར་ཡོངས་སུ་<line/>
དག་པར་བྱ་སྟེ། དེས་དཀོན་མཆོག་གསུམ་གྱི་དང་མ་སྦགས་པར་བྱའོ། །བདག་གི་རྙེད་པས་ཆོག་ཤེས་པར་བྱའོ། །དཀོན་མཆོག་གསུམ་གྱིས་བྱིན་གྱིས་བརླབས་པའི་དངོས་པོ་རྣམས་ལ་<line/>
བདག་གི་འདུ་ཤེས་མི་བྱའོ། །འོད་སྲུང༌། དགེ་སློང་ཞལ་ཏ་བྱེད་པ་རབ་ཏུ་སྡང་བའི་སེམས་དང་ལྡན་པ་གང་ལ་ལ་ཞིག་གིས་ཚུལ་ཁྲིམས་དང་ལྡན་པ། ཡོན་ཏན་དང་ལྡན་པ། སྤྱིན་<line/>
གནས་རྣམས་ལ་སེམས་ཁྲོས་སམ། དབང་བྱེད་ཅིང་བསྒོ་བླག་བྱེད་ན། དེ་མི་དགེ་བའི་ལས་དེས་སེམས་ཅན་དམྱལ་བར་འགྲོ་བར་འགྱུར་རོ། །གལ་ཏེ་མིའི་འཇིག་རྟེན་དུ་འོངས་ན་ཡང་<line/>
བྲན་དང་གཞན་གྱི་ལས་བྱེད་པར་འགྱུར་བ་དང༌། ཁུ་ཚུར་དང༌། ཐལ་ལྕགས་དང༌། ལག་ཆ་སྙེམས་པས་བརྡེགས་པ་དང་ཕྲད་པར་འགྱུར་རོ། །འོད་སྲུང༌། གཞན་ཡང་དགེ་སློང་ཞལ་<line/>
ཏ་བྱེད་པ་དགེ་འདུན་གྱི་བྱ་བ་ལས་འདས་ཏེ། རང་དགར་དགེ་སློང་རྣམས་ལ་དབང་བྱེད་ཅིང༌། བསྒོ་བ་དང༌། ཆད་པས་གཅོད་པ་དང༌། འཇིགས་པར་བྱེད་པ་དང༌། བསྡིགས་པ་དང༌། དུས་<line/>
</page>
<page index="44" id="282A">༄༅། །མ་ཡིན་པར་མངག་པ་དང༌། དུས་མ་ཡིན་པར་བསྒོ་བ་བྱེད་ན་དེ་མི་དགེ་བའི་ལས་དེས་ཉི་ཚེ་བའི་སེམས་ཅན་དམྱལ་བ་ཕུར་པ་མང་པོ་ཞེས་བྱ་བ་དེར་སྐྱེ་བར་འགྱུར་ཏེ།<line/>
དེར་སྐྱེས་ནས་ལུས་ལ་ལྕགས་ཕུར་བརྒྱ་སྟོང་ཟུག་ཅིང༌། དེ་དག་འབར། རབ་ཏུ་འབར་ལ། ཀུན་དུ་རབ་ཏུ་མཆེད་ཅིང་འབར་འགྱུར་རོ། །དེས་ཚུལ་ཁྲིམས་དང་ལྡན་པ། ཡོན་ཏན་དང་<line/>
ལྡན་པ། སྦྱིན་གནས་རྣམས་ལ་བསྡིགས་ཤིང༌། ངག་གི་ལས་གདུག་པ་སྨྲས་པར་གྱུར་པ་གང་ཡིན་པ་དེས། དེ་དེར་སྐྱེས་ནས། ལྕེའི་དབང་པོའི་ཁྱོན་དཔག་ཚད་བརྒྱ་པར་འགྱུར་ཞིང༌། དེའི་ལྕེའི་<line/>
དབང་པོ་དེ་ལ་ལྕགས་ཕུར་བརྒྱ་སྟོང་རབ་ཏུ་འབབ་ཅིང་དེ་དག་ཀྱང་འབར། རབ་ཏུ་འབར། ཀུན་དུ་རབ་ཏུ་འབར་ལ། ཀུན་ཏུ་རབ་ཏུ་མཆོད་ཅིང་འབར་ཏེ་མེར་འགྱུར་རོ། །དེ་ཅིའི་ཕྱིར་ཞེ་ན། འདི་<line/>
ལྟར་དེས་བསྡིགས་ཤིང༌། ངག་གི་ལས་གདུག་པ་སྨྲས་པར་གྱུར་པའི་ཕྱིར་རོ། །འོད་སྲུང༌། དགེ་སློང་ཞལ་ཏ་བྱེད་པ་གང་ལ་ལས་དགེ་འདུན་གྱི་རྙེད་པ་འདུས་ཤིང་འདུས་པ་བཞག་<line/>
སྟེ༑ དུས་དུས་སུ་མི་སྦྱིན་ཞིང་ཐོ་བཙམས་ལ་གཙེས་ནས་སྦྱིན་པ་དང༌། ཁ་ཅིག་བྱིན། ཁ་ཅིག་མ་བྱིན། ཁ་ཅིག་ལ་བྱིན། ཁ་ཅིག་ལ་མ་བྱིན་ན། དེ་མི་དགེ་བའི་ལས་དེས་ཡི་<line/>
དྭགས་ཀྱི་སྐྱེ་གནས་སྐྱག་འཇིམ་བྱིན་པ་ནུབ་ཅེས་བྱ་བ་དེར་སྐྱེ་བར་འགྱུར་རོ། །དེ་དེར་སྐྱེས་ནས་ཡི་དྭགས་གཞན་གྱི་ཁ་ཟས་བསླངས་ཏེ། དེ་ལ་བསྟན་ན་དེ་བསྟན་པའི་ཚེ་མིག་གཉིས་ཀ་མི་<line/>
</page>
<page index="45" id="282B">འཛུམས་པར་ཟས་དེ་ལ་ལྟ་ཞིང༌། བཀྲེས་པ་དང༌། སྐོམ་པས་ཉེན་པའི་སྡུག་བསྔལ་ཚོར་བ་མྱོང་གི །ལོ་བརྒྱ་སྟོང་དུ་ཡང་ཟས་དེ་ནི་ཐོབ་པར་མི་འགྱུར་རོ། །ཅི་སྟེ་བརྒྱ་ལ་བརྒྱ་<line/>
ལམ་ན་ཟས་དེ་ཐོབ་ཀྱང་ངན་སྐྱུགས་དང༌། རྣག་ཁྲག་ཏུ་འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་དེས་ཚུལ་ཁྲིམས་དང་ལྡན་པ། ཡོན་ཏན་དང་ལྡན་པ། སྦྱིན་གནས་རྣམས་<line/>
མགུ་བར་མ་བྱས་ཤིང༌། རང་གི་རྙེད་པས་ཆོག་མི་ཤེས་པར་གྱུར་པའི་ཕྱིར་རོ། །འོད་སྲུང༌། དགེ་སློང་ཞལ་ཏ་བྱེད་པ་གང་ལ་ལས་དགེ་འདུན་གྱིའམ། ཕྱོགས་བཞིའི་དགེ་འདུན་<line/>
གྱིའམ། མཆོད་རྟེན་གྱི་ཚོལ་བར་བྱས་ན། དེའི་རྣམ་པར་སྨིན་པ་ནི་ངས་བསྐལ་པ་བགྲངས་པས་ཀྱང་བརྗོད་ཀྱི་མི་ལང་ངོ༌། །འོད་སྲུང༌། དགེ་སློང་ཞལ་ཏ་བྱེད་པ་གང་ལ་ལས་ཉེས་<line/>
དམིགས་ཀྱི་གནས་འདི་ལྟ་བུ་འདི་དག་ཐོས་ནས། ཁྲོའམ། གཤེའམ། གནོད་པར་སེམས་སམ། ཁོང་ཁྲོ་བ་སྐྱེད་ན། དེ་ནི་གསོར་མི་རུང་ངོ༌། །ཞེས་ངས་བཤད་དོ། །འོད་སྲུང༌།<line/>
དེ་ལྟ་བས་ན་དམ་པའི་ཆོས་འདི་ལྟ་བུ་འདི་ཐོས་ནས། དགེ་སློང་ཞལ་ཏ་བྱེད་པས་ལུས་དང༌། ངག་དང༌། ཡིད་ཡོངས་སུ་དག་པར་བྱའོ། །བདག་དང་གཞན་བསྲུང་བར་བྱའོ། །<line/>
འོད་སྲུང༌། དགེ་སློང་ཞལ་ཏ་བྱེད་པ་རང་གི་ཤ་ལ་ཟ་ཡང་བླའི། དཀོན་མཆོག་གསུམ་གྱིས་བྱིན་གྱིས་བརླབས་པའི་ལྷུང་བཟེད་དམ། ཆོས་གོས་སམ། བསོད་སྙོམས་སམ། ན་<line/>
</page>
<page index="46" id="283A">༄༅། །བའི་གསོས་སྨན་ནམ། ཡོ་བྱད་ཡོངས་སུ་སྤྱད་པར་ནི་མི་བྱའོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་འོད་སྲུང་ཆེན་པོས་འདི་སྐད་ཅེས་<line/>
གསོལ་ཏོ། །བཅོམ་ལྡན་འདས་ཀྱིས་ལྷོད་པ་རྣམས་ཀྱི་ལྷོད་པའི་ཆོས་དང༌། འཛེམ་དོགས་མཆིས་པ་རྣམས་ཀྱི་འཛེམ་དོག་གི་ཆོས་རྣམས་བཀའ་སྩལ་ཏོ། །ཞལ་ཏ་བྱེད་<line/>
པའི་ལེའུ་སྟེ་བཞི་པའོ།། །།བཅོམ་ལྡན་འདས། དགེ་སློང་དགོན་པ་པ་གང་དག་བདག་དགོན་པ་པ་ཞེས་མཆིས་ཀྱིས་འཆེ་ན། བཅོམ་ལྡན་འདས། ཅི་<line/>
ཙམ་གྱིས་ན་དགེ་སློང་དགོན་པ་པ་ལགས། ཅི་ཙམ་གྱིས་ན་དགེ་སློང་བསོད་སྙོམས་པ་ལགས། ཅི་ཙམ་གྱིས་ན་དགེ་སློང་ཕྱག་དར་ཁྲོད་པ་ལགས། དེ་སྐད་ཅེས་གསོལ་པ་<line/>
དང༑ བཅོམ་ལྡན་འདས་ཀྱིས་ཚེ་དང་ལྡན་པ་འོད་སྲུང་ཆེན་པོ་ལ་འདི་སྐད་ཅེས་བཀའ་སྩལ་ཏོ། །འོད་སྲུང༌། འདི་ལ་དགེ་སློང་དགོན་པ་པས་དགོན་པ་དང༌། ནགས་ཚལ་<line/>
གྱི་གནས་དང༌། བས་མཐར་གནས་མལ་བཅའ་བར་བྱའོ། །ཆོམ་རྐུན་དང༌། གནག་རྫི་དང༌། ཕྱུག་རྫི་མེད་པ། སྡིགས་སྦྲུལ་མེད་པ་རི་དྭགས་དང༌། བྱ་མང་པོ་མེད་པ།<line/>
སྦྲང་བུ་དང༌། ཤ་སྦྲང་ཉུང་བ། སྒྲ་ཉུང་བ། ཅ་ཅོ་ཉུང་བ་དེ་ལྟ་བུའི་དགོན་པ་བས་མཐའ་དག་ཏུ་གནས་པར་བྱའོ། །དེ་དགོན་པའི་གནས་དེ་ན་གནས་པ་ན། ཡིད་ལ་བྱེད་<line/>
</page>
<page index="47" id="283B">པ་བརྒྱད་བསྐྱེད་པར་བྱ་སྟེ། བརྒྱད་གང་ཞེ་ན། ལུས་ལ་མི་ལྟ་བར་བྱ་བ་དང༌། སྲོག་ལ་མི་ལྟ་བར་བྱ་བ་དང༌། རྙེད་པ་དང༌། བཀུར་སྟི་ལ་མི་ལྟ་བར་བྱ་བ་དང༌། འདུ་<line/>
འཛིན་ཐམས་ཅད་ལ་མི་ལྟ་བར་བྱ་བ་དང༌། དགོན་པ་དག་ཏུ་རི་དྭགས་མཆི་བ་ལྟར་ཁས་བླང་བར་བྱ་བ་དང༌། དགོན་པར་དགོན་པའི་ཡོན་ཏན་ཡང་དག་པར་བླངས་ཏེ་གནས་<line/>
པར་བྱ་བ་དང༌། ཆོས་ཀྱི་འཚོ་བས་འཚོའི། ལོག་པའི་འཚོ་བས་འཚོ་བ་མ་ཡིན་པར་བྱ་བ་དང༌། ཟང་ཟིང་དང་ཉོན་མོངས་ང་མེད་པའི་འཚོ་བས་འཚོ་བར་བྱ་བ་སྟེ། ཡིད་ལ་བྱ་<line/>
བ་བརྒྱད་པོ་དེ་དག་བསྐྱེད་ནས། དགོན་པའི་གནས་སུ་གནས་པར་བྱའོ། །དེ་དགོན་པའི་གནས་དེ་ན་གནས་པ་ན། སེམས་ཅན་ཐམས་ཅད་ལ་བྱམས་པ་རྣམ་པ་བརྒྱད་བསྐྱེད་<line/>
པར་བྱ་སྟེ། བརྒྱད་གང་ཞེ་ན། ཕན་པའི་བྱམས་པ་དང༌། བདེ་བའི་བྱམས་པ་དང༌། གནོད་པ་མེད་པའི་བྱམས་པ་དང༌། ཡང་དག་པའི་བྱམས་པ་དང༌། ཐ་དད་པ་མེད་པའི་<line/>
བྱམས་པ་དང༌། ཞི་གནས་ཀྱི་བྱམས་པ་དང༌། ཆོས་ལ་ངེས་པར་སེམས་པའི་བྱམས་པ་དང༌། བསམ་པ་ཡོངས་སུ་དག་པའི་བྱམས་པ་སྟེ། སེམས་ཅན་ཐམས་ཅད་ལ་<line/>
བྱམས་པ་བརྒྱད་པོ་དེ་དག་བསྐྱེད་པར་བྱའོ། །དེ་དགོན་པའི་གནས་དེ་ན་གནས་པ་ན། འདི་ལྟར་སེམས་བསྐྱེད་པར་བྱ་སྟེ། འདི་ལྟར་བདག་ནི་ལམ་རིང་པོ་ནས་འདིར་འོངས་<line/>
</page>
<page index="48" id="284A">༄༅། །ལ༑ གཅིག་པུ་གཉིས་སུ་མེད་པ་སྟེ། ལེགས་པར་བྱས་པའམ། ཉེས་པར་བྱས་པ་སྐུལ་བའི་གྲོགས་ནི་གང་ཡང་མེད་ཀྱི། ལྷ་དང༌། ཀླུ་དང༌།<line/>
གནོད་སྦྱིན་དང༌། དྲི་ཟ་དང༌། སངས་རྒྱས་བཅོམ་ལྡན་འདས་གང་དག་བདག་གི་སེམས་ཀྱི་བསམ་པ་ཤེས་པ་དག་ཡོད་དེ། བདག་དགོན་པའི་གནས་ན་གནས་ལ། མི་<line/>
དགེ་བའི་སེམས་ཀྱི་དབང་དུ་སོང་ན། དེ་དག་དབང་དུ་འགྱུར་རོ། །བདག་ལམ་རིང་པོ་ནས་འོངས་ཤིང་གཅིག་པུ་གཉིས་སུ་མེད་དེ། རྟེན་པ་མེད། བདག་གི་མེད། ཡོངས་<line/>
སུ་འཛིན་པ་མེད་ལ། གལ་ཏེ་འདོད་པ་ལ་རྣམ་པར་རྟོག་པས་རྣམ་པར་རྟོག །གནོད་སེམས་ཀྱི་རྣམ་པར་རྟོག་པས་རྣམ་པར་རྟོག །འཚེ་བའི་རྣམ་པར་རྟོག་པས་རྣམ་<line/>
པར་རྟོག །མི་དགེ་བ་གཞན་ལ་རྣམ་པར་རྟོག་པས་རྣམ་པར་རྟོག་པར་གྱུར་ན། བདག་ཏུ་འཛིན་པ་དང༌། འདུ་བ་ལ་མངོན་པར་དགའ་བའི་སེམས་ཅན་རྣམས་དང་<line/>
བྱེ་བྲག་མེད་པར་འགྱུར་ཏེ། བདག་གིས་ལྷ་དང༌། ཀླུ་དང༌། གནོད་སྦྱིན་དང༌། དྲི་ཟ་རྣམས་ལ་བསླུས་པར་འགྱུར་ཞིང༌། སངས་རྒྱས་བཅོམ་ལྡན་འདས་རྣམས་ཀྱང་<line/>
མི་མ་ཉེས་པར་བྱས་པར་འགྱུར་གྱི། ཅི་ནས་ཀྱང་བདག་ལ་ལྷ་རྣམས་འཕྱ་བར་མི་འགྱུར་བ་དང༌། སངས་རྒྱས་བཅོམ་ལྡན་འདས་རྣམས་ཀྱང་དགྱེས་པར་འགྱུར་བ་དེ་<line/>
</page>
<page index="49" id="284B">ལྟར་བྱའོ། །སྙམ་དུ་སེམས་བསྐྱེད་པར་བྱའོ། །དེ་དགོན་པའི་གནས་དེ་ན་གནས་པ་ན། སོ་སོར་ཐར་པའི་སྡོམ་པས་བསྡམ་པར་བྱ། ཚུལ་ཁྲིམས་ཀྱི་ཕུང་པོ་ཤིན་ཏུ་ཀུན་<line/>
བསྲུང་བར་བྱ། ལུས་དང༌། ངག་དང༌། སེམས་ཡོངས་སུ་དག་པ་དང༌། ཚུལ་འཆོས་པ་མེད་པ་དང༌། ཁ་གསག་མེད་པ་དང༌། འཚོ་བ་ཡོངས་སུ་དག་པ་དང༌། ཏིང་ངེ་<line/>
འཛིན་གྱི་སེམས་མངོན་དུ་བྱ་བ་དང༌། ཅི་ལྟར་ཐོས་པའི་ཆོས་ལ་རྟེན་པ་དང༌། ཚུལ་བཞིན་ཡིད་ལ་བྱ་བ་དང་རབ་ཏུ་ལྡན་པ་དང༌། ཡིད་བྱུང་བ་དང༌། འདོད་ཆགས་དང་<line/>
བྲལ་བ་དང༌། འགོག་པ་དང༌། མྱ་ངན་ལས་འདས་པ་ལ་གཞོལ་བ་དང༌། འཁོར་བས་འཇིགས་སྐྲག་པ་དང༌། ཕུང་པོ་ནི་གཤེད་མ་སྟེ། ཕྱིར་རྒོལ་བར་རིག་པ་དང༌། ཁམས་<line/>
བཞི་ལ་མྱུར་དུ་གདུག་པའི་དུག་ཏུ་འདུ་ཤེས་པ་དང༌། སྐྱེ་མཆེད་དྲུག་ལ་གྲོང་སྟོང་ལྟར་མོས་པ་དང༌། རྟེན་ཅིང་འབྲེལ་པར་འབྱུང་བར་འཇུག་པར་མཁས་པ་དང༌། རྟག་པ་དང༌།<line/>
ཆད་པར་ལྟ་བ་ཡོངས་སུ་སྤང་བ་དང༌། སེམས་ཅན་མེད་པ་དང༌། སྲོག་མེད་པ་དང༌། གསོ་བ་མེད་པ་དང༌། གང་ཟག་མེད་པར་རྣམ་པར་སྤྱོད་པ་དང༌། སྟོང་པ་ཉིད་ལ་མོས་<line/>
པ་དང༌། མཚན་མ་མེད་པ་སྤྱོད་ཡུལ་བ་དང༌། སྨོན་པ་མེད་པའི་སེམས་སྤེལ་བ་དང༌། ཁམས་གསུམ་ལ་རྟག་ཏུ་འཇིགས་པའི་ཡིད་དང་ལྡན་པ་དང༌། རྟག་ཏུ་མགོ་དང༌། གོས་ལ་མེ་འབར་པ་<line/>
</page>
<page index="50" id="285A">༄༅། །བཞིན་དུ་བརྩོན་འགྲུས་རྩོམ་པ་དང༌། བརྩོན་པ་མི་འདོར་བ་དང༌། ལུས་ཀྱི་སྐྱོན་ལ་ཡང་དག་པ་ཇི་ལྟ་བ་བཞིན་དུ་སོ་སོར་རྟོག་པ་དང༌། སེམས་ཀྱི་སྐྱེ་བ་དང་འཇིག་<line/>
པ་ལ་ལྟ་བ་དང༌། སྡུག་བསྔལ་ཡོངས་སུ་ཤེས་པ་ལ་མངོན་པར་བརྩོན་པ་དང༌། ཀུན་འབྱུང་བ་ཐམས་ཅད་ཀྱི་སྲེད་པ་སྤང་བ་དང༌། འགོག་པ་མངོན་སུམ་དུ་བྱ་བ་ལ་ཞུགས་པ་དང༌། ལམ་<line/>
བསྒོམ་པའི་རྣལ་འབྱོར་ལ་བརྩོན་པ་དང༌། ཕྱིའི་སྤྱོད་ཡུལ་དྲན་པ་ཉེ་བར་བཞག་པ་ལ་རབ་ཏུ་གནས་པ་དང༌། མི་དགེ་བའི་ཆོས་དང་བྲལ་བ་དང༌། དགེ་བའི་ཆོས་ལ་མངོན་དུ་ཕྱོགས་<line/>
པ་དང༌། ཡང་དག་པའི་སྤོང་བ་ལ་ཤིན་ཏུ་གནས་པ་དང༌། རྫུ་འཕྲུལ་གྱི་རྐང་པ་མངོན་དུ་གྱུར་པ་དང༌། དབང་པོ་ལྔ་དང་ལྡན་པ་དང༌། སྟོབས་ལྔའི་ཤུགས་དང་ལྡན་པ་དང༌། བྱང་<line/>
ཆུབ་ཀྱི་ཡན་ལག་བདུན་ལ་བསམ་གཏན་པ་དང༌། འཕགས་པའི་ལམ་ཡན་ལག་བརྒྱད་པ་ལ་མངོན་པར་བརྩོན་པ་དང༌། ཞི་གནས་ལ་གནས་པ་དང༌། ལྷག་མཐོང་གིས་བལྟ་<line/>
བར་བྱ་སྟེ། འོད་སྲུང༌། དེ་ལྟ་བུའི་གོ་ཆ་འདི་དག་བགོས་ནས། ནམ་གྱི་ཆ་སྟོད་དང༌། ནམ་གྱི་ཆ་སྨད་ལ་མི་ཉལ་ཞིང་རྣལ་འབྱོར་ལ་བརྩོན་པ་དང༌། རྟག་ཏུ་ཁྱད་པར་དུ་འགྲོ་བར་དགོན་<line/>
པའི་གནས་དེ་ལ་གནས་པར་བྱའོ། །དེ་དགོན་པའི་གནས་དེ་ན་གནས་པ་ན། ལུས་བརྒྱན་པར་སྦྱོར་བ་ལ་བརྩོན་པར་མི་བྱའོ། །མལ་ཆས་བརྒྱན་པ་ལ་བརྩོན་བར་མི་བྱའོ། །ཆོས་གོས་<line/>
</page>
<page index="51" id="285B">ཀྱིས་བརྒྱན་པ་ལ་བརྩོན་པར་མི་བྱའོ། །དེས་རྩྭ་རྙིང་པ་སྐམས་པ་བླངས་ལ་འཆག་ས་དང༌། འདུག་སར་ལེགས་པར་བཏིང་སྟེ། བདག་འདུག་པ་དང༌། དགེ་འདུན་གྱི་དང༌། ཕྱོགས་བཞིའི་དགེ་<line/>
འདུན་གྱི་དང༌། མ་སྤགས་པ་དང༌། བདག་གི་གོས་ཀྱིས་ཆོག་ཤེས་པར་དགོན་པའི་གནས་དེར་གནས་པར་བྱའོ། །འོད་སྲུང༌། དགེ་སློང་དགོན་པ་གང་གི་ཚེ། ལུས་གསོ་བ་དང༌། འཕགས་<line/>
པའི་ལམ་ཉེ་བར་བརྟན་པའི་ཕྱིར་གྲོང་ངམ། གྲོང་ཁྱེར་རམ། གྲོང་རྡལ་དུ་བསོད་སྙོམས་ཀྱི་ཕྱིར་འཇུག་པ་ན། དེས་སེམས་འདི་ལྟ་བུས་དགོན་པའི་གནས་དེ་ནས་འགྲོ་བར་བྱ་སྟེ། མ་རྙེད་<line/>
ཀྱང་ཡོངས་སུ་ཡི་ཆད་པར་མི་བྱ། རྙེད་ཀྱང་དགའ་བ་བསྐྱེད་པར་མི་བྱ། ལས་ཀྱི་རྣམ་པར་སྨིན་པ་ཡིད་ལ་བྱ། བསོད་ནམས་ཉེ་བར་བརྟན་པར་བྱ། དེ་བཞིན་གཤེགས་པ་ཡིད་ལ་བྱ་བ་<line/>
བསམ་ཞིང་དེས་གྲོང་དང༌། གྲོང་ཁྱེར་དང༌། གྲོང་རྡལ་དུ་བསོད་སྙོམས་ཀྱི་ཕྱིར་འཇུག་པར་བྱའོ། །དེ་གྲོང་དང༌། གྲོང་ཁྱེར་དང༌། གྲོང་རྡལ་དུ་བསོད་སྙོམས་སྤྱོད་པ་ན། ཆོས་ཀྱི་གོ་ཆ་བགོས་<line/>
ལ༑ བསོད་སྙོམས་སྤྱད་པར་བྱའོ། །དེ་ལ་ཆོས་ཀྱི་གོ་ཆ་གང་ཞེ་ན། མིག་གིས་ཡིད་དུ་འོང་བའི་གཟུགས་རྣམས་མཐོང་ན། རྗེས་སུ་ཆགས་པར་མི་བྱའོ། །ཡིད་དུ་མི་འོང་བའི་གཟུགས་<line/>
རྣམས་མཐོང་ཡང་ཁོང་ཁྲོ་བར་མི་བྱའོ། །དེ་བཞིན་དུ་སྒྲ་དང༌། དྲི་དང༌། རོ་དང༌། རེག་ཡིད་དུ་འོང་བ་དང༌། ཡིད་དུ་མི་འོང་བ་རྣམས་ལ་རྗེས་སུ་ཆགས་པ་དང༌། ཁོང་ཁྲོ་བར་མི་བྱའོ། །<line/>
</page>
<page index="52" id="286A">༄༅། །དབང་པོ་ཤིན་ཏུ་བསྡམས་པ་དང༌། མིག་མི་གཡེང་བ་དང༌། གཉའ་ཤིང་གང་ཙམ་དུ་ལྟ་བ་དང༌། དུལ་བ་དང༌། ཅང་ཤེས་ཀྱི་སེམས་དང༌། སྔོན་ཡིད་ལ་བྱེད་<line/>
པའི་ཆོས་མི་འདོར་བ་དང༌། ཟང་ཟིང་གིས་མ་སྤགས་པའི་རྒྱུད་ཀྱིས་བསོད་སྙོམས་སྤྱད་པར་བྱའོ། །མཐའ་ཆགས་སུ་བསོད་སྙོམས་བླང་བར་བྱའོ། །གང་ནས་བསོད་སྙོམས་རྙེད་པ་དེར་<line/>
རྗེས་སུ་ཆགས་པར་མི་བྱའོ། །གང་ནས་མ་རྙེད་པ་དེར་ཡང་ཁོང་ཁྲོ་བར་མི་བྱའོ། །ཁྱིམ་བཅུར་བསླངས་པ་ལས། ཁྱིམ་བཅུ་གཅིག་པ་ལས་བསོད་སྙོམས་མ་རྙེད་ན་ཡང་ཡོངས་སུ་ཡི་ཆད་<line/>
པར་མི་བྱའོ། དེ་འདི་སྙམ་དུ་བྲམ་ཟེ་དང༌། ཁྱིམ་བདག་འདི་དག་ནི་བྱ་བ་མང་བ་དག་ཡིན་པས། དེ་དག་གིས་བདག་ལ་སྦྱིན་པར་ངེས་པ་མེད་དེ། དེ་དག་བདག་ལ་སེམས་པ་ཡང་ངོ་མཚར་<line/>
ཆེན༑ བསོད་སྙོམས་སྦྱིན་པ་ལྟ་སྨོས་ཀྱང་ཅི་དགོས་སྙམ་པའི་འདུ་ཤེས་བསྐྱེད་པར་བྱ་སྟེ། དེས་དེ་ལྟར་ཡོངས་སུ་ཡི་ཆད་པ་མེད་པར་བསོད་སྙོམས་སྤྱད་པར་བྱའོ། །སེམས་ཅན་གང་<line/>
དག་དེའི་མིག་ལམ་དུ་སྣང་བར་འགྱུར་བ་སྐྱེས་པ་དང་བུད་མེད་དང་ཁྱེའུ་དང་བུ་མོ་དང་ཐ་ན་དུད་འགྲོའི་སྐྱེ་གནས་སུ་སོང་བ་དེ་དག་ལ་ཡང་བྱམས་པ་དང༌། སྙིང་རྗེའི་སེམས་བསྐྱེད་པར་<line/>
བྱའོ༑ ༑ཅི་ནས་ཀྱང་སེམས་ཅན་གང་དག་བདག་གི་མིག་ལམ་དུ་སྣང་བར་གྱུར་པའམ། བསོད་སྙོམས་སྦྱིན་པ་དེ་དག་མཐོ་རིས་སུ་འགྲོ་བར་འགྱུར་བ་དེ་ལྟར་བྱའོ། །དེ་ལྟར་བརྩོན་<line/>
</page>
<page index="53" id="286B">པར་བྱའོ། །དེས་བསོད་སྙོམས་ངན་ནམ། བཟང་ཡང་རུང་བླངས་ཏེ། གྲོང་ངམ། གྲོང་ཁྱེར་རམ། གྲོང་རྡལ་འདི་ན་བདག་གི་བསོད་སྙོམས་འདི་ལས་བགོ་བཤའ་བྱ་དགོས་པའི་སེམས་ཅན་དབུལ་<line/>
པོ་སུ་ཡོད་སྙམ་དུ་ཕྱོགས་བཞིར་ཀུན་དུ་བལྟ་བར་བྱའོ། །གལ་ཏེ་སེམས་ཅན་དབུལ་པོ་ཞིག་མཐོང་ན་དེས་བསོད་སྙོམས་དེ་ལས་བགོ་བཤའ་བྱའོ། །གལ་ཏེ་སེམས་ཅན་དབུལ་པོ་མ་མཐོང་<line/>
ན༑ དེས་འདི་ལྟར་གང་དག་བདག་གི་མིག་ལམ་དུ་སྣང་བར་མ་གྱུར་ཏེ། མི་སྣང་བའི་སེམས་ཅན་དེ་དག་ལ་བསོད་སྙོམས་ཀྱི་ཐོག་མའི་ཆ་སྐལ་སྦྱིན་གྱི། བྱིན་ནས་ལེན་པ་དག་ཡོངས་སུ་སྤྱོད་<line/>
ཅིག་སྙམ་དུ་སེམས་བསྐྱེད་ལ་དེས་བསོད་སྙོམས་དེ་ཁྱེར་ལ། དགོན་པའི་གནས་དེར་སོང་ལ་ལྷུང་བཟེད་དང་ལག་པ་བཀྲུས་ཏེ། དགེ་སྦྱོང་གི་སྤྱོད་པ་དང་ཆོ་ག་དང་ལྡན་པའི་སྤྱོད་པ་བཟང་པོས་བྱིན་<line/>
གྱིས་བརླབས་ལ་དེ་སྐྱིལ་མོ་ཀྲུང་བཅས་ཏེ་བསོད་སྙོམས་དེ་བཟའ་བར་བྱའོ། །མ་ཆགས་པ་དང༌། གནོད་སེམས་མེད་པ་དང༌། མི་བརྐམ་པ་དང༌། མ་ཞེན་པས་ཟས་ཟོས་ནས་འདི་སྙམ་དུ་ལུས་འདི་ལ་སྲིན་བུའི་<line/>
རིགས་བརྒྱད་ཁྲི་ཡོད་པ་དེ་དག་འདིའི་མཐུས་བདེ་བར་གནས་པར་གྱུར་ཅིག། ད་ལྟ་ནི་འདི་དག་ཟང་ཟིང་གིས་བསྡུ་བར་བྱའོ། །བྱང་ཆུབ་ཐོབ་ནས་ནི་ཆོས་ཀྱིས་བསྡུ་བར་བྱའོ་སྙམ་དུ་སེམས་བསྐྱེད་<line/>
དོ༑ ༑གལ་ཏེ་ཡང་དེའི་བསོད་སྙོམས་ངན་པར་གྱུར་ན་དེ་འདི་སྙམ་དུ་སེམས་བསྐྱེད་པར་བྱ་སྟེ། ཁ་ཟས་ངན་པས་ནི་བདག་གི་ལུས་ཡང་བར་འགྱུར། སྤོང་པ་བཟང་བར་འགྱུར། བདག་གི་<line/>
</page>
<page index="54" id="287A">༄༅། །བཤད་གཅི་འབྱུང་བ་ཉུང་བར་འགྱུར། བདག་ལ་དད་པས་བྱིན་པ་ཆུང་བར་འགྱུར། བདག་གི་ལུས་ཡང་བ་དང་སེམས་ཡང་བར་འགྱུར། བདག་རྨུགས་པ་དང་<line/>
གཉིད་ཆུང་བར་འགྱུར། བདག་འདོད་ཆགས་ཀྱི་སེམས་ཀྱིས་ཀུན་དཀྲིས་པར་མི་འགྱུར་རོ་སྙམ་དུ་ཡིད་ལ་བྱ་བ་འདི་ལྟ་བུ་འདི་དག་བསྐྱེད་པར་བྱའོ། །གལ་ཏེ་དེས་བསོད་སྙོམས་མང་<line/>
ཞིག་རྙེད་ན་དེ་ཡང་རན་པ་བཟའ་བར་བྱའོ། །དོར་བའི་ཆོས་ཉིད་དུ་ཡང་བྱ་སྟེ། བསོད་སྙོམས་དེ་ལས་རྡོ་ལེབ་གང་ཡང་རུང་བའི་སྟེང་དུ་གཏོར་ལ། འདི་སྙམ་དུ་གཅན་ཟན་དང༌། བྱའི་<line/>
ཚོགས་གང་ལ་ལ་ཟང་ཟིང་གི་ཟས་འདོད་པ་བྱིན་ནས་ལེན་པ་དེ་དག། འདི་ལ་ཟོ་ཞིག། སྙམ་དུ་སེམས་བསྐྱེད་པར་བྱའོ། །དེས་ཟས་ཟོས་ནས་ལྷུང་བཟེད་དང་ལག་པ་བཀྲུས་<line/>
ཏེ༑ དགོན་པ་ལ་བརྟེན་ནས་གནས་པར་བྱའོ། །སྔོན་ཡིད་ལ་བྱེད་པའི་ཆོས་དེ་ཉིད་ཀྱང་མི་འདོར་བར་བྱའོ། །འོད་སྲུང༌། གལ་ཏེ་དགེ་སློང་དགོན་པ་པ་འབྲས་བུ་མ་ཐོབ་པ་སོ་སོའི་སྐྱེ་<line/>
བོའི་དྲུང་དུ་སྦྲུལ་དང༌། གཅན་ཟན་གཏུམ་པོ་དག་འོངས་ན་དེས་དེ་ལ་འཇིགས་པ་དང༌། སྐྲག་པར་མི་བྱའི། དེས་འདི་སྙམ་དུ་བདག་ཐོག་མ་ཉིད་ནས་ལུས་དང་སྲོག་བོར་ཏེ་དགོན་<line/>
པའི་གནས་སུ་འོངས་ཀྱི། འདི་ལ་བདག་གིས་འཇིགས་པར་མི་བྱ། སྐྲག་པར་མི་བྱའི། བྱམས་པའི་སེམས་བསྐྱེད་པར་བྱ། ཞེ་སྡང་རྣམ་པར་སྤང་བར་བྱ། འཇིགས་པ་སྤང་བར་<line/>
</page>
<page index="55" id="287B">བྱའོ་སྙམ་དུ་སེམས་བསྐྱེད་པར་བྱའོ། །གལ་ཏེ་དེ་ལྟར་བྱས་ནས་སྦྲུལ་དང༌། གཅན་ཟན་དེ་དག་གིས་སྲོག་གཅོད་ཅིང་ཟན་ཡང་དེས་འདི་སྙམ་དུ་གཅན་ཟན་འདི་དག་ལ་བདག་གིས་ཟང་ཟིང་ཙམ་གྱིས་<line/>
ཚིམ་པར་བྱེད་མི་ནུས་ཀྱི། དེ་དག་གིས་བདག་གི་ཤ་ཟོས་ནས་བདེ་བ་ལ་རེག་པར་གནས་པར་འགྱུར་ལ། བདག་གིས་ཀྱང་སྙིང་པོ་མེད་པའི་ལུས་ལ་སྙིང་པོ་བླངས་པར་འགྱུར་བ་ནི་བདག་གིས་རྙེད་<line/>
པ་ལེགས་པར་རྙེད་དོ། །ད་ནི་འདི་དག་ཟང་ཟིང་གིས་བསྡུ་བར་བྱའོ། །བྱང་ཆུབ་ཐོབ་ནས་ནི་ཆོས་ཀྱིས་བསྡུ་བར་བྱའོ་སྙམ་དུ་སེམས་བསྐྱེད་པར་བྱ་སྟེ། འོད་སྲུང༌། དགོན་པ་ལ་གནས་པའི་དགེ་<line/>
སློང་གིས་དེ་ལྟར་ལུས་དང་སྲོག་ལ་མི་ལྟ་བར་དགོན་པ་ལ་གནས་པར་བྱའོ། །གལ་ཏེ་དགོན་པའི་གནས་པ་དེ་ན་གནས་པ་ན་མི་མ་ཡིན་པ་འོངས་ན་མདོག་སྡུག་ཀྱང་རུང་མི་སྡུག་ཀྱང་རུང་དེ་ལ་<line/>
ཆགས་པར་མི་བྱ། ཁོང་ཁྲོ་བར་མི་བྱའོ། །གལ་ཏེ་སྔོན་སངས་རྒྱས་མཐོང་བའི་ལྷ་དག་དགེ་སློང་དགོན་པ་པའི་གན་དུ་འོངས་ཏེ་དྲི་བ་ཡོངས་སུ་འདྲི་ན། དེ་ལ་དགེ་སློང་དགོན་པ་པ་དེས་ཇི་ལྟར་<line/>
ཐོས་པ་བཞིན་དུ་ལྷ་དེ་དག་ལ་ཆོས་བཤད་པར་བྱའོ། །ཇི་སྟེ་ལྷ་དེ་དག་ཟབ་མོའི་དྲི་བ་ཡོངས་སུ་འདྲི་སྟེ། དགེ་སློང་དགོན་པ་པ་དེས་ལན་མི་ཐེབས་པ་ལྟ་ན་དེས་ང་རྒྱལ་མེད་པར་བྱས་ལ།<line/>
འདི་སྐད་ཅེས་མ་བསླབས་པ་ལ་བརྙས་པར་མི་བྱ་སྟེ། སངས་རྒྱས་ཀྱི་བསྟན་པ་ལ་ལུང་མནོས་ནས་འབད་དེ་ཁོང་དུ་མ་ཆུད་པའི་ཆོས་རྣམས་ཁོང་དུ་ཆུད་པར་གྱུར་པ་དེའི་ཚེ་དེའི་དུས་ན་དྲིས་<line/>
</page>
<page index="56" id="288A">༄༅། །པ་ཐམས་ཅད་ཀྱི་ལན་གདབ་པར་བྱའོ། །བདག་ནི་ཆོས་ཉན་པ་ཡིན་གྱི། ཁྱེད་སྤོབས་པར་གྱིས་ཤིག་ཅེས་བརྗོད་པར་བྱ་སྟེ། འོད་སྲུང༌། དགེ་སློང་དགོན་པ་པས་<line/>
དེ་ལྟར་ལྷ་དེ་དག་ལ་གོ་བར་བྱའོ། །འོད་སྲུང༌། གཞན་ཡང་དགེ་སློང་དགོན་པ་པ་དགོན་པ་ལ་གནས་པས། དགོན་པའི་འདུ་ཤེས་ཤིན་ཏུ་བསྒོམ་པར་བྱ་སྟེ། དེས་ལུས་འདི་ནི་རྩྭ་དང༌།<line/>
ཤིང་དང༌། རྩིག་པ་དང༌། བོང་བ་དང༌། མིག་ཡོར་ལྟ་བུ་སྟེ། བདག་པོ་མེད་པ། བདག་གི་མེད་པ། ཡོངས་སུ་འཛིན་པ་མེད་པའོ། །ལུས་འདི་ལ་ནི་བདག་དང༌། སེམས་ཅན་དང༌།<line/>
སྲོག་དང༌། གང་ཟག་མེད་ཀྱི། ཆོས་འདི་དག་ནི་རྟེན་ཅིང་འབྲེལ་པར་འབྱུང་བ་སྟེ། རྒྱུ་དང་རྐྱེན་ལས་འབྱུང་ཞིང་བྱེད་རྒྱུ་ཚོགས་པ་ལས་བྱུང་བ་སྟེ། ཅི་ནས་ཀྱང་བདག་གི་ལྟ་བར་<line/>
གྱུར་པ་ཐམས་ཅད་ཉེ་བར་འགྱུར་བ་དེ་ལྟར་བདག་གིས་ཚུལ་བཞིན་སོ་སོར་བརྟག་པར་བྱའོ། །སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པའི་ཆོས་ཀྱང་རྒྱུན་མི་འཆད་<line/>
པར་ཡིད་ལ་བྱའོ་སྙམ་དུ་དེ་ལྟར་བསླབ་པར་བྱའོ། །དགོན་པའི་གནས་དེ་ན་གནས་པ་དེས་རྩྭ་དང༌། ཤིང་གེལ་པ་དང༌། སྨན་དང༌། ནགས་ཚལ་དེ་དག་ཇི་ལྟར་འབྱུང་བ་དང༌། ཇི་<line/>
ལྟར་འཇིག་པར་འགྱུར་བ་དང༌། ཇི་ལྟར་ཕྱི་རོལ་གྱི་དངོས་པོ་འདི་དག་བདག་པོ་མེད་པ། བདག་གི་མེད་པ། ཡོངས་སུ་འཛིན་པ་མེད་པ་དེ་ལྟར་གཡོ་བ་མེད་ཅིང་བྱེད་པ་མེད་དེ།<line/>
</page>
<page index="57" id="288B">སྟོང་བཞིན་དུ་སྐྱེ་ཞིང་འཇིག་ལ། སུ་ཡང་དེ་དག་སྐྱེ་བར་མི་བྱེད། འགོག་པར་མི་བྱེད་པའི་མཚན་མ་བཟུང་ལ། དེ་བཞིན་དུ་ལུས་འདི་ཡང་རྩྭ་དང༌། རྩིག་པ་དང༌། ཤིང་དང༌། བོང་བ་དང༌། མིག་<line/>
ཡོར་ལྟ་བུ་སྟེ། བདག་པོ་མེད་པ། བདག་གི་མེད་པ། ཡོངས་སུ་འཛིན་པ་མེད་པ། གཡོ་བ་མེད་པ། བྱེད་པ་མེད་པ། རྒྱུ་དང་རྐྱེན་ཚོགས་པ་ལས་འབྱུང་གི། རྒྱུ་དང་རྐྱེན་མ་ཚང་ན་མི་འབྱུང་བ་<line/>
སྟེ༑ འདི་ལ་དོན་དམ་པར་སྐྱེ་བ་དང་འགག་པའི་ཆོས་གང་ཡང་མེད་དོ་སྙམ་དུ་མཚན་མ་གཟུང་བར་བྱའོ། །འོད་སྲུང༌། དེ་ལྟར་དགེ་སློང་དགོན་པ་པས་ཆོས་ཀྱི་ཡི་དམ་ཀྱི་སྤྱོད་པ་འདི་ལྟ་བུས་<line/>
དགོན་པ་ལ་གནས་པར་བྱའོ། །དེ་ལྟ་བུའི་ཆོས་ལ་གནས་པ་དེ་ཉན་ཐོས་ཀྱི་ཐེག་པ་པའམ། རང་སངས་རྒྱས་ཀྱི་ཐེག་པ་པའམ། བྱང་ཆུབ་སེམས་དཔའི་ཐེག་པ་པ་ཞིག་ཏུ་མྱུར་དུ་ཁྱད་པར་<line/>
དུ་འགྱུར་རོ། །གལ་ཏེ་ཉན་ཐོས་ཀྱི་ཐེག་པ་པར་གྱུར་ན་ནི་དེ་མྱུར་དུ་འབྲས་བུ་ཐོབ་པར་འགྱུར་རོ། །ཇི་སྟེ་དེ་ལས་ཀྱི་སྒྲིབ་པས་བསྒྲིབས་ཏེ་འབྲས་བུ་ཐོབ་པར་མ་གྱུར་ན་ཡང་དེ་ཟག་པ་རྣམས་<line/>
ལ་སེམས་རྣམ་པར་གྲོལ་གྱི་བར་དུ་དེ་བཞིན་གཤེགས་པ་གཉིས་སམ། གསུམ་ལས་མི་འདའོ། །གལ་ཏེ་རང་སངས་རྒྱས་ཀྱི་ཐེག་པ་པར་གྱུར་ན་ནི་དེ་མྱུར་བ་ཉིད་དུ་རང་བྱང་ཆུབ་ཐོབ་པར་<line/>
འགྱུར་རོ། །གལ་ཏེ་བྱང་ཆུབ་སེམས་དཔའི་ཐེག་པ་པར་གྱུར་ན་ནི། དེ་ཚེ་འདི་ཉིད་ལ་མི་སྐྱེ་བའི་ཆོས་ལ་བཟོད་པ་ཐོབ་པར་འགྱུར་ཏེ། དེ་སྒྲིབ་པ་མེད་པར་སངས་རྒྱས་མཐོང་བར་འགྱུར་<line/>
</page>
<page index="58" id="289A">༄༅། །རོ༑ ༑སྒྲིབ་པ་མེད་པར་སངས་རྒྱས་མཐོང་ནས་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་རོ། །<line/>
དགོན་པ་པའི་ལེའུ་འདི་བཤད་པ་ན། དགེ་སློང་ལྔ་བརྒྱ་ལེན་པ་མེད་པར་ཟག་པ་རྣམས་ལས་སེམས་རྣམ་པར་གྲོལ་ལོ། །དགོན་པ་པའི་ལེའུ་སྟེ་ལྔ་པའོ།། །།འོད་སྲུང༌།<line/>
དེ་ལ་ཇི་ལྟར་ན་དགེ་སློང་བསོད་སྙོམས་སྤྱོད་པ་མ་ཡིན་ཞེ་ན། འོད་སྲུང༌། འདི་ལ་དགེ་སློང་བསོད་སྙོམས་སྤྱོད་པས་འདི་ལྟར་བདག་བསོད་སྙོམས་ཀྱི་ཁ་ཟས་ལ་གནས་ཏེ་ལེགས་པར་<line/>
གསུངས་པའི་ཆོས་འདུལ་བ་ལ་རབ་ཏུ་བྱུང་ལ། བདག་སྔོན་གྱི་སྨོན་ལམ་དང་དམ་བཅས་པ་ལ་གནས་པར་བྱའོ་སྙམ་དུ་བསླབ་པར་བྱའོ། །དགེ་སློང་བསོད་སྙོམས་སྤྱོད་པ་ལྷག་པའི་<line/>
བསམ་པ་དང་ལྡན་པ་དེས་མི་བརྐམ་པ་དང༌། ཚུལ་འཆོས་པ་མེད་པ་དང༌། ཁ་གསག་མེད་པ་དང༌། མགྲོན་དུ་འབོད་པ་ཐམས་ཅད་ཀྱི་སེམས་མེད་པ་དང༌། དགེ་འདུན་གྱི་རྙེད་པ་<line/>
དང་མ་འབགས་པ་དང༌། ཡིད་དམ་ལ་བརྟན་པར་བྱའོ། །དེས་ཁ་ཟས་བཟང་པོ་རྣམས་ལ་རོ་བྲོ་བའི་འདུ་ཤེས་ཐམས་ཅད་ཀྱི་ཐམས་ཅད་དུ་བསྐྱེད་པར་མི་བྱའོ། །དེས་འདི་ལྟར་བདག་<line/>
གིས་གདོལ་པ་ལྟ་བུ་དང༌། ལུས་དང་སེམས་གཙང་མར་བྱའི། ཁ་ཟས་ཀྱིས་ལུས་གཙང་མར་ནི་མི་བྱའོ། །དེ་ཅིའི་ཕྱིར་ཞེ་ན། ཟས་བཟང་པོ་ཇི་སྙེད་ཅིག་ཟོས་ཀྱང་དེ་ཐམས་ཅད་ནི་<line/>
</page>
<page index="59" id="289B">ཐ་མར་རྣག་ཏུ་ཟག་གོ། ཐ་མར་མི་མཐུན་ནོ། །ཐ་མར་དྲི་ང་བའོ། །དེ་ལྟ་བས་ན་བདག་གིས་བཟང་པོ་འདོད་པར་མི་བྱའོ་སྙམ་དུ་བསླབ་པར་བྱའོ། །དེ་དེར་ཤིན་ཏུ་ངེས་པར་སེམས་པའི་སེམས་ཀྱིས་<line/>
གྲོང་ངམ། གྲོང་ཁྱེར་རམ། གྲོང་རྡལ་དུ་བསོད་སྙོམས་ཀྱི་ཕྱིར་འཇུག་པ་ན་མཐར་ཆགས་སུ་བསླང་བར་བྱའོ། །དེས་འདི་ལྟར་སེམས་བསྐྱེད་པར་བྱ་སྟེ། བདག་ལ་སྐྱེས་པ་བསོད་སྙོམས་སྟེར་གྱི།<line/>
བུད་མེད་ནི་མ་ཡིན་ནོ་ཞེའམ། བདག་ལ་བུད་མེད་བསོད་སྙོམས་སྟེར་གྱི་སྐྱེས་པ་ནི་མ་ཡིན་ནོ་ཞེའམ། བདག་ལ་ཁྱེའུ་བསོད་སྙོམས་སྟེར་གྱི་བུ་མོ་ནི་མ་ཡིན་ནོ་ཞེའམ་།བདག་ལ་བུ་མོ་<line/>
བསོད་སྙོམས་སྟེར་གྱི་ཁྱེའུ་ནི་མ་ཡིན་ནོ་ཞེའམ། བདག་གིས་བཟང་པོ་རྙེད་ཀྱི་ངན་པ་ནི་མ་ཡིན་ནོ་ཞེའམ། བདག་གིས་བསྟི་སྟང་དུ་བྱས་ནས་རྙེད་ཀྱི་བསྟི་སྟང་དུ་མ་བྱས་པར་ནི་མ་<line/>
ཡིན་ནོ་ཞེའམ། བདག་གིས་བདེ་བླག་ཏུ་རྙེད་ཀྱི་ཤ་ཐང་པར་མ་ཡིན་ནོ་ཞེའམ། བདག་ལ་སྐྱེས་པ་དང༌། བུད་མེད་དང༌། ཁྱེའུ་དང༌། བུ་མོ་བསུ་བར་འགྱུར་རོ་ཞེའམ། ཕྱིན་མ་ཐག་<line/>
ཏུ་སེམས་པར་འགྱུར་རམ། བདག་བསྟོད་དགོས་པར་འགྱུར་རམ། ཤིན་ཏུ་བསྡོགས་[*BSNGOGS?] པ་རྙེད་པར་འགྱུར་རམ། བདག་གིས་ཁ་ཟས་བཟང་པོ་རོ་སྣ་ཚོགས་དང་ལྡན་པ་རྙེད་པར་<line/>
འགྱུར་གྱི། དབུལ་པོའི་ཟས་ལྟ་བུ་ངན་པ་ནི་རྙེད་པ་མ་ཡིན་ནོ་སྙམ་དུ་དེས་མི་དགེ་བའི་ཡིད་ལ་བྱེད་པ་ཐམས་ཅད་བསྐྱེད་པར་མི་བྱའོ། །འདི་ལྟ་བུའི་གོ་ཆ་བ་གོ་པར་ཡང་བྱ་སྟེ།<line/>
</page>
<page index="60" id="290A">༄༅། །རྙེད་པ་མ་རྙེད་ཀྱང་ཡོངས་སུ་ཡི་ཆད་པར་མི་བྱ་བ་དང༌། ངན་པ་དང་བཟང་པོའི་འདུ་ཤེས་བསྐྱེད་པར་མི་བྱ་བ་འདི་ནི་དགེ་སློང་བསོད་སྙོམས་སྤྱོད་པ་དག་གི་ཆོས་ཉིད་དོ།།<line/>
དེ་ཅིའི་ཕྱིར་ཞེ་ན། སེམས་ཅན་ཕལ་ཆེར་ནི་རོལ་བརྐམ་སྟེ། ཟས་ཀྱི་ཕྱིར་སྡིག་པའི་ལས་རྣམས་བྱས་ནས་སེམས་ཅན་དམྱལ་བ་རྣམས་སུ་སྐྱེའོ། །གང་དག་ཆོག་ཤེས་པ་དང༌། མི་<line/>
བརྐམ་པ། མ་ཞེན་པ། རོ་ལ་མི་གདུང་བ། ལྕེའི་དབང་པོ་ཆོག་ཤེས་པ། ཟས་ངན་དོན་ཅི་ཙམ་གྱིས་ཀྱང་འཚོ་བ་དེ་དག་ཤི་འཕོས་ཏེ་ཤི་བའི་དུས་བྱས་ནས་མཐོ་རིས་སུ་སྐྱེ་བར་འགྱུར།<line/>
ལྷ་དང་མི་རྣམས་ཀྱི་ནང་དུ་བདེ་འགྲོར་འགྲོ་བར་འགྱུར། ལྷར་སྐྱེས་ནས་བདུད་རྩི་ཟ་བར་འགྱུར་རོ། །འོད་སྲུང༌། དེ་ལྟར་ན་བསོད་སྙོམས་སྤྱོད་པའི་དགེ་སློང་གིས་རོལ་སྲིད་པ་བཟློག་<line/>
སྟེ༑ སེམས་ངེས་པར་སེམས་པས་ལྷག་ཟན་ཞག་བདུན་ལོན་པ་ཟ་ཡང་ཡི་ཆད་པར་མི་བྱའོ། །དེ་ཅིའི་ཕྱིར་ཞེ་ན། ལུས་གསོ་བ་དང༌། འཕགས་པའི་ལམ་གྱི་ཚོགས་གསག་པའི་དོན་<line/>
དུ་བདག་གིས་ཟས་བཟའོ་སྙམ་པའི་ཕྱིར་རོ། །འོད་སྲུང༌། བསོད་སྙོམས་སྤྱོད་པའི་དགེ་སློང་གིས་ལྷུང་བཟེད་དུ་འོངས་པ། ལྷུང་བཟེད་དུ་ཆུད་པ། ཆོས་དང་ལྡན་པ། ཆོས་ཀྱིས་<line/>
རྙེད་པ་ཚངས་པ་མཚུངས་པར་སྤྱོད་པའི་དགེ་སློང་དག་དང་ཐུན་མོང་དུ་བྱས་ལ་བཟའ་བར་བྱའོ། །འོད་སྲུང༌། གལ་ཏེ་དགེ་སློང་བསོད་སྙོམས་སྤྱོད་པར་གྱུར་ཏེ། ནད་གཡོག་<line/>
</page>
<page index="61" id="290B">མེད་ལ་བསོད་སྙོམས་ལ་འཇུག་ཀྱང་མི་ནུས་ན། དེས་འདི་སྙམ་དུ་བདག་ནི་གྲོགས་མེད་པ། བདག་ནི་གཅིག་པུ་གཉིས་སུ་མེད་པ། བདག་ནི་རབ་ཏུ་བྱུང་བའོ། །བདག་གི་གྲོགས་ནི་ཆོས་<line/>
ཡིན་ཏེ། བདག་ནི་ཆོས་ལ་བརྟེན་པ་ཡིན་ལ། བདག་ནི་མི་བདེ་ཞིང་སྡུག་བསྔལ་ཏེ། རབ་ཏུ་ན་བས་དེ་བཞིན་གཤེགས་པས་ཆོས་ཀྱི་སྨན་གསུངས་པ་གང་ཡིན་པ་དེ་ཇི་ལྟར་ཐོས་པ་བཞིན་དུ་<line/>
ཆོས་དེ་དག་བདག་གིས་ཚུལ་བཞིན་བརྟག་པར་བྱའོ་སྙམ་དུ་སེམས་བསྐྱེད་པར་བྱའོ། །འོད་སྲུང༌། དེ་ལ་གང་ལུས་འདི་ལ་ཡང་དག་པ་ཇི་ལྟ་བ་བཞིན་དུ་སོ་སོར་རྟོག་པ་འདི་ནི་ཚུལ་བཞིན་<line/>
ལ་སྦྱོར་བའོ། །དེ་ལུས་འདི་ལ་སྐྱོན་དུ་ཡང་དག་པ་ཇི་ལྟ་བ་བཞིན་དུ་སོ་སོར་རྟོག་པ་ན་ཚུལ་བཞིན་ལ་ཞུགས་པ་དེ་སེམས་རྩེ་གཅིག་ཏུ་འགྱུར་ཞིང༌། དྲན་པ་དང་ལྡན་ལ་ཤེས་བཞིན་དང་<line/>
ལྡན་པས་བསམ་གཏན་དང་པོ་བསྐྱེད་པའི་གནས་གང་ཡིན་པ་དེ་ཡོད་པར་འགྱུར་ཏེ། དེས་བསམ་གཏན་ཐོབ་ནས་བསམ་གཏན་གྱི་བདེ་བ་འདོད་པ་ན་ཉི་མ་གཅིག་གམ། ཉི་མ་གཉིས་<line/>
སམ། ཉི་མ་གསུམ་ནས་ཉི་མ་བདུན་གྱི་བར་དུ་བསམ་གཏན་གྱི་བདེ་བའི་ཟས་ཀྱིས་གནས་སོ། །གལ་ཏེ་འདི་ལྟར་རྣལ་འབྱོར་ལ་ཞུགས་པ་བསམ་གཏན་བསྐྱེད་པར་མི་ནུས་ན་དེ་ལྟར་བརྩོན་<line/>
ཞིང་རྣལ་འབྱོར་སྤྱོད་པའི་དགེ་སློང་ཆོས་ལ་གནས་པ་དེ་ལ། མངོན་པར་ཤེས་པ་མངོན་པར་ཤེས་པའི་ལྷ་དང་ཀླུ་དང་གནོད་སྦྱིན་དག་ཁ་ཟས་འབུལ་བར་འགྱུར་རོ། །དེ་ཅིའི་ཕྱིར་ཞེ་<line/>
</page>
<page index="62" id="291A">༄༅། །ན༑ འདི་ནི་རྣལ་འབྱོར་སྤྱོད་པ་རྣམས་ཀྱི་རྒྱུ་མཐུན་པ་སྟེ། དེས་ལྷས་ཡོངས་སུ་བཟུང་བ་རྙེད་པའི་ཕྱིར་རོ། །འོད་སྲུང༌། གལ་ཏེ་སྤྲིན་འདུས་ཤིང་ཆར་བབ་སྟེ།<line/>
བསོད་སྙོམས་སྤྱོད་པའི་དགེ་སློང་བསོད་སྙོམས་ལ་འཇུག་མི་ནུས་པའི་དུས་ཀྱི་ཚེ་བྱམས་པའི་ཟས་ཀྱི་གོ་བགོས་ཏེ། ཆོས་སེམས་པ་ཡིད་ལ་བྱེད་པ་ལ་གནས་ནས་ཞག་གཉིས་སམ། ཞག་<line/>
གསུམ་ཞིག་ཟན་ཆད་ན། འདི་ལྟར་ཡི་དྭགས་གཤིན་རྗེའི་འཇིག་རྟེན་པ་ཉེས་པར་བྱེད་པའི་ལས་བྱས་པ་གང་དག་ལོ་བརྒྱར་ཡང་མཆིལ་མའི་ཐལ་བ་འགའ་ཙམ་ཡང་བཟར་མི་རྙེད་པ་<line/>
དག་ཀྱང་ཡོད་དེ། དེ་ལྟ་བས་ན་བདག་ཚུལ་བཞིན་དུ་ཆོས་སེམས་པ་ལ་གནས་པས་ལུས་ཉམ་ཆུང་བའམ། སེམས་ཉམ་ཆུང་བ་བསྐྱེད་པར་མི་བྱ་སྟེ། བཀྲེས་པ་དང་སྐོམ་པས་ཇི་མི་<line/>
སྙམ་པར་བྱའོ། །འཕགས་པའི་ལམ་བསྒོམ་པ་ལ་བརྩོན་འགྲུས་རྒྱུན་མི་འཆད་པར་བྱའོ་སྙམ་དུ་འདུ་ཤེས་བསྐྱེད་པར་བྱའོ། །འོད་སྲུང༌། དགེ་སློང་བསོད་སྙོམས་སྤྱོད་པས་ཁྱིམ་<line/>
འདྲིས་པ་དང༌། སྐྱེས་པ་འདྲིས་པ་དང༌། བུད་མེད་འདྲིས་པ་དང༌། ཁྱེའུ་འདྲིས་པ་དང༌། བུ་མོ་འདྲིས་པར་མི་བྱའོ། །ཁྱིམ་གང་ན་བསོད་སྙོམས་གཙང་མ་བྱེད་པའི་ཁྱིམ་དེར་སྟན་ལ་<line/>
འདུག་སྟེ། བསོད་སྙོམས་གཙང་མ་བྱེད་པ་ཟིན་གྱི་བར་དུ་ཆོས་ཀྱི་གཏམ་བརྗོད་པར་བྱའོ། །དེ་ནས་བསོད་སྙོམས་དེ་བླངས་ལ་སྟན་ལས་ལངས་ཏེ་འགྲོ་བར་བྱའོ། །འོད་སྲུང༌། བསོད་<line/>
</page>
<page index="63" id="291B">སྙོམས་སྤྱོད་པའི་དགེ་སློང་གིས་འཁོད་པར་མི་བྱའོ། །ཁ་གསག་མི་བྱའོ། །ཚུལ་བཅོས་པར་མི་བྱའོ། །དེ་ལ་འཁོད་པ་གང་ཞེ་ན། གང་གཞན་དག་ལ་ཚིག་འདི་སྐད་ཅེས་སྨྲ་བ་སྟེ། བདག་གི་<line/>
བསོད་སྙོམས་ནི་ངན་པའོ། །བདག་གི་བསོད་སྙོམས་ནི་རྩུབ་པའོ། །བདག་གིས་སྔོན་འདི་ལྟ་བུ་དང༌། མ་འགྲངས་པར་མ་ཟོས་སོ། །བདག་གི་བསོད་སྙོམས་ནི་སྐྱེ་བོ་མང་པོ་དང་ཐུན་མོང་དུ་བྱས་<line/>
སོ༑ ༑བདག་གིས་ཉུང་ཞིག་ཟོས་ཏེ། བདག་མ་འགྲངས་པས་ལུས་ཉམ་ཆུང་ངོ་ཞེས་བྱ་བ་སྟེ། འདི་ལྟར་འཁོད་པའི་མཚན་མ་གང་ཅི་ཡང་རུང་བ་འདི་ལྟ་བུ་འདི་ནི་སེམས་ཀྱི་ཚུལ་འཆོས་<line/>
པ་ཞེས་བྱ་སྟེ། དགེ་སློང་བསོད་སྙོམས་སྤྱོད་པས་དེ་དག་ཐམས་ཅད་མི་བྱའོ། །གང་ལྷུང་བཟེད་དུ་འོངས་པ་ངན་ཀྱང་རུང་བཟང་ཡང་རུང༌། ཉུང་ཡང་རུང་མང་ཡང་རུང༌། གཙང་ཡང་རུང་མི་<line/>
གཙང་ཡང་རུང་སྟེ། དེ་བཟའ་བར་བྱའོ། །ཡོངས་སུ་གདུང་བ་མེད་པ་དང༌། བསམ་པ་ཡོངས་སུ་དག་པ་དང༌། ཆོས་ངེས་པར་སེམས་པ་མང་བ་དང༌། ལུས་གསོ་བ་དང༌། འཕགས་པའི་<line/>
ལམ་ཉེ་བར་བསྟན་པའི་ཕྱིར་དེས་བསོད་སྙོམས་བཟའ་བར་བྱའོ། །འོད་སྲུང༌། གལ་ཏེ་བསོད་སྙོམས་སྤྱོད་པས་གྲོང་ངམ། གྲོང་ཁྱེར་རམ། གྲོང་རྡལ་དུ་བསོད་སྙོམས་བསླངས་ཏེ་མ་རྙེད་<line/>
ན༑ ཇི་ལྟར་ལྷུང་བཟེད་བཀྲུས་པ་བཞིན་དུ་ཕྱིར་བྱུང་ན། དེས་དེ་བཞིན་གཤེགས་པ་ཡིད་ལ་བྱ་སྟེ། དེ་བཞིན་གཤེགས་པ་བསོད་ནམས་ཀྱི་གཟི་བརྗིད་ཀྱིས་བརྗིད་པ། འཁོར་ལོས་<line/>
</page>
<page index="64" id="292A">༄༅། །བསྒྱུར་བའི་རྒྱལ་སྲིད་སྤངས་ནས་རབ་ཏུ་བྱུང་བ། ལྷ་དང་ཀླུ་དང་གནོད་སྦྱིན་དང་དྲི་ཟས་མཆོད་པ། མི་དགེ་བའི་ཆོས་ཐམས་ཅད་སྤངས་པ། དགེ་བའི་ཆོས་<line/>
ཐམས་ཅད་དང་ལྡན་པ། ཉོན་མོངས་པ་ཐམས་ཅད་དང་བྲལ་བ། དེ་ཉིད་གྲོང་དུ་བསོད་སྙོམས་ཀྱི་ཕྱིར་གཤེགས་ན་ཡང་ཇི་ལྟར་ལྷུང་བཟེད་བཀྲུས་པ་བཞིན་དུ་སླར་གཤེགས་ན། བདག་<line/>
ལྟ་བུ་བསོད་ནམས་ཆུང་བ། དགེ་བའི་རྩ་བ་བསྐྱེད་པ་ཇི་ལྟར་ལྷུང་བཟེད་བཀྲུས་པ་བཞིན་དུ་ཕྱིར་བྱུང་བས་ཅིའི་ཕྱིར་ཡི་ཆད་པར་བྱ། དེ་ཅིའི་ཕྱིར་ཞེ་ན། དགེ་བའི་རྩ་བ་མ་བསྐྱེད་<line/>
པས་ཁ་ཟས་བཟང་པོ་དག་མི་རྙེད་པའི་ཕྱིར་རོ། །གལ་ཏེ་བདུད་ཀྱི་ལས་སམ། བདུད་ཀྱི་བྱིན་གྱི་རླབས་ཀྱིས་བྲམ་ཟེ་དང་ཁྱིམ་བདག་དེ་དག་བདག་ལ་བསོད་སྙོམས་མི་སྟེར་ན། ཅི་<line/>
ནས་བདུད་བཞི་ལས་ཡང་དག་པར་འདས་པ་དང༌། ཉོན་མོངས་པ་ཐམས་ཅད་དང་བྲལ་བར་འགྱུར་བ་དེ་ལྟར་བྱའོ་སྙམ་དུ་བསམ་མོ། །དེ་ལྟར་ངའི་ནན་ཏན་ལ་གནས་པ་དེ་ལ་བདུད་<line/>
དང་བདུད་ཀྱི་རིས་ཀྱི་ལྷ་རྣམས་ཀྱིས་གླགས་རྙེད་པར་མི་འགྱུར་ཏེ། འོད་སྲུང༌། དགེ་སློང་བསོད་སྙོམས་སྤྱོད་པས་དེ་ལྟར་འཕགས་པའི་རིགས་རྣམས་ཡོངས་སུ་སྦྱང་བར་བྱའོ།།<line/>
བསོད་སྙོམས་སྤྱོད་པའི་ལེའུ་སྟེ་དྲུག་པའོ།། །།འོད་སྲུང༌། དེ་ལ་དགེ་སྦྱོང་ཕྱག་དར་ཁྲོད་པ་པས་ཇི་ལྟ་བུའི་སེམས་ཀྱིས་ཕྱག་དར་ཁྲོད་པ་བསྡུ་བར་བྱ་ཞེ་ན།<line/>
</page>
<page index="65" id="292B">ངོ་ཚ་ཤེས་པ་དང༌། ཁྲེལ་ཡོད་པས་གཡོགས་པའི་སེམས་སུ་བྱའི། ཆོས་གོས་ཀྱིས་ཆ་བར་སྦྱོར་བ་ལ་བརྩོན་པའི་སེམས་ཀྱིས་ནི་མ་ཡིན་ནོ། །རླུང་དང༌། ཉི་མ་དང༌། སྦྲང་བུ་དང༌། ཤ་སྦྲང་<line/>
དང༌། སྡིག་སྦྲུལ་གྱིས་རེག་པར་འགྱུར་བ་ཡོངས་སུ་བསྐྱབ་པའི་ཕྱིར་ཡིན་གྱི། ལུས་བརྒྱན་པའི་ཕྱིར་མ་ཡིན་ནོ། །དེ་བཞིན་གཤེགས་པའི་གསུང་རབ་ལ་ནན་ཏན་གྱིས་གནས་<line/>
པས་གོས་གཙང་མ་ལ་མངོན་པར་དགའ་བ་མེད་དེ། དེས་ཕྱག་དར་གྱི་ཕུང་པོ་ལས་ཕྱག་དར་ཁྲོད་པ་བླངས་ལ་འདུ་ཤེས་གཉིས་བསྐྱེད་པར་བྱ་སྟེ། གཉིས་གང་ཞེ་ན། ཆོག་<line/>
ཤེས་པའི་འདུ་ཤེས་དང༌། མགུ་སླ་བའི་འདུ་ཤེས་སོ། །གཞན་ཡང་འདུ་ཤེས་གཉིས་བསྐྱེད་པར་བྱ་སྟེ། གཉིས་གང་ཞེ་ན། ང་རྒྱལ་མེད་པའི་འདུ་ཤེས་དང༌། འཕགས་པའི་<line/>
རིགས་ལ་གནས་པའི་འདུ་ཤེས་སོ། །གཞན་ཡང་འདུ་ཤེས་གཉིས་བསྐྱེད་པར་བྱ་སྟེ། གཉིས་གང་ཞེ་ན། ལུས་བརྒྱན་པ་དང༌། སེམས་གཙང་བའོ། །འོད་སྲུང༌། གལ་ཏེ་དགེ་<line/>
སློང་ཕྱག་དར་ཁྲོད་པ་པས་ཕྱག་དར་གྱི་ཕུང་པོ་ལས་ཕྱག་དར་ཁྲོད་ལེན་པ་ན། ས་ཕྱོགས་དེ་ན་སྔོན་གཉེན་བཤེས་སུ་གྱུར་པའམ། སྔོན་གཏམ་འདྲེས་པའམ། ཕེབས་པར་སྨྲ་བ་<line/>
དེ་དག་གིས་མཐོང་ན་བདག་ལ་སྨོད་པར་འགྱུར་གྱིས་དོགས་ཏེ། ཕྱག་དར་ཁྲོད་པ་དེ་མ་བླངས་ན། འོད་སྲུང༌། དགེ་སློང་ཕྱག་དར་ཁྲོད་པ་པའི་ཕྱག་དར་ཁྲོད་པ་དེ་ལྟ་བུ་ནི་ཡོངས་<line/>
</page>
<page index="66" id="293A">༄༅། །སུ་དག་པ་མ་ཡིན་ནོ་ཞེས་ངས་བཤད་དོ། །དེ་ཅིའི་ཕྱིར་ཞེ་ན། དགེ་སློང་ཕྱག་དར་ཁྲོད་པ་པས་རྡོ་ལྟ་བུའི་སེམས་དང༌། རྡོ་རྗེ་ལྟ་བུའི་སེམས་ཀྱིས་དོགས་པ་མེད་<line/>
པར་ཕྱག་དར་ཁྲོད་པ་བླང་བར་བྱ་བའི་ཕྱིར་རོ། །དེས་ཕྱག་དར་ཁྲོད་པ་དེ་བླངས་ནས་ལེགས་པར་བཀྲུས་ཏེ། ཤིན་ཏུ་གཙང་ཞིང་དྲི་མ་མེད་པར་བྱས་ལ། ཚོན་བཙལ་ཏེ་ཁ་ལེགས་པར་<line/>
བསྒྱུར་ལ། ཆོས་གོས་སྣམ་སྦྱར་ལ་གླན་པར་བྱའོ། །དེས་ཕྱིས་འཇིག་པར་མི་འགྱུར་བར་ལེགས་པར་གླན། ལེགས་པར་སྦྱར། ལེགས་པར་བཙེམས་ཏེ་བགོ་བར་བྱའོ། །འོད་<line/>
སྲུང༌། དགེ་སློང་ཕྱག་དར་ཁྲོད་པ་བས་འདོད་ཆགས་ཉེ་བར་ཞི་བར་བྱ་བའི་ཕྱིར་མི་སྡུག་པ་ཡིད་ལ་བྱ་བ་ལ་གནས་ལ་ཕྱག་དར་ཁྲོད་པ་དག་ལུས་ལ་བགོ་བར་བྱའོ། །ཞེ་སྡང་ཉེ་བར་<line/>
ཞི་བར་བྱ་བའི་ཕྱིར་བྱམས་པའི་སེམས་ཀྱིས་ཕྱག་དར་ཁྲོད་པ་དག་ལུས་ལ་བགོ་བར་བྱའོ། །གཏི་མུག་ཉེ་བར་ཞི་བར་བྱ་བའི་ཕྱིར་རྟེན་ཅིང་འབྲེལ་བར་འབྱུང་བ་ལ་གནས་ཏེ་ཕྱག་དར་<line/>
ཁྲོད་པ་དག་ལུས་ལ་བགོ་བར་བྱའོ། །ཉོན་མོངས་པ་ཐམས་ཅད་སྤང་བའི་ཕྱིར་ཚུལ་བཞིན་ཡིད་ལ་བྱེད་པ་ལ་ཞུགས་པས་ཕྱག་དར་ཁྲོད་པ་དག་ལུས་ལ་བགོ་བར་བྱའོ། །སྐྱེ་<line/>
མཆེད་དྲུག་ཡོངས་སུ་ཤེས་པར་བྱ་བའི་ཕྱིར་དབང་པོ་ལེགས་པར་བསྡམས་ཏེ་ཕྱག་དར་ཁྲོད་པ་དག་ལུས་ལ་བགོ་བར་བྱའོ། །ལྷ་དང་ཀླུ་དང་གནོད་སྦྱིན་དག་མགུ་བར་བྱ་བའི་ཕྱིར་<line/>
</page>
<page index="67" id="293B">ཚུལ་འཆོས་པ་མེད་པ་དང༌། ཁ་གསག་མེད་པར་ཕྱག་དར་ཁྲོད་པ་དག་ལུས་ལ་བགོ་བར་བྱའོ། །འོད་སྲུང༌། ཅིའི་ཕྱིར་ཕྱག་དར་ཁྲོད་པ་ཞེས་བྱ་ཞེ་ན། འོད་སྲུང༌། དཔེར་ན། ཕྱག་དར་དེ་ལ་ནི་<line/>
སུ་ཡང་འདོད་པ་མི་བསྐྱེད། སུ་ཡང་ཆགས་པ་མི་བསྐྱེད་ཅིང་ཡོངས་སུ་མི་ལེན་ཏེ། ཕྱག་དར་ནི་དོར་བའི་ཆའོ། །འོད་སྲུང༌། དེ་བཞིན་དུ་ཕྱག་དར་དང་མཚུངས་པར་བདག་གི་མེད་པ། ཡོངས་<line/>
སུ་འཛིན་པ་མེད་པ། རྙེད་སླ་བ། མོད་པ། གཞན་ལ་གསོལ་མི་དགོས་པ། གཞན་གྱི་ངོར་བལྟ་མི་དགོས་པ། གཞན་ལ་རག་མ་ལས་པ། ཕྱག་དར་ལྟ་བུར་བོར་བ་སྟེ། དེའི་ཕྱིར་ཕྱག་དར་<line/>
ཁྲོད་པ༑ ཕྱག་དར་ཁྲོད་པ་ཞེས་བྱའོ། །འདི་ནི་དྲང་སྲོང་རྣམས་ཀྱི་རིགས་སོ། །འདི་ནི་འཕགས་པ་རྣམས་ཀྱི་རིགས་གཙང་མའོ། །འདི་ནི་འཕགས་པའི་རིགས་ཀྱི་གནས་སོ། །འདི་ནི་སྦྱངས་<line/>
པའི་ཡོན་ཏན་རྣམས་ཀྱི་སྟོན་པའོ། །འདི་ནི་ཚུལ་ཁྲིམས་ཀྱི་ཕུང་པོ་ཀུན་བསྲུང་བའོ། །འདི་ནི་ཏིང་ངེ་འཛིན་གྱི་ཕུང་པོའི་སྒོའོ། །འདི་ནི་ཤེས་རབ་ཀྱི་ཕུང་པོའི་རྟེན་ནོ། །འདི་ནི་རྣམ་པར་གྲོལ་བའི་<line/>
ཕུང་པོ་འབྱུང་བའོ། །འདི་ནི་རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་དང་མཐུན་པ་སྟེ། འོད་སྲུང༌། དེ་ལྟར་ཕྱག་དར་ཁྲོད་པ་ནི་ཡོན་ཏན་མང་བ། སྐབས་མེད་པ། གོ་སྐབས་མེད་པ།<line/>
བླ་གབ་མེད་པ་སྟེ། དྲི་མ་མེད་པར་འགྱུར་ཞིང༌། ཁུར་ཁྱེར་བར་འགྱུར་བའོ། །འོད་སྲུང༌། དགེ་སློང་ཕྱག་དར་ཁྲོད་པ་ནི་གང་ཕྱག་དར་ཁྲོད་པའི་གོས་ཀྱིས་ཆོག་པར་འཛིན་པ་དེ་ལ་ལྷ་རྣམས་<line/>
</page>
<page index="68" id="294A">༄༅། །ཀྱང་དགའ་བར་འགྱུར་རོ། །འོད་སྲུང༌། འདི་ལྟ་བུའི་དུས་དང༌། འདི་ལྟ་བུའི་གནས་ཡོད་དེ། འདི་ལྟར་དགེ་སློང་ཕྱག་དར་ཁྲོད་པ་པ་ཆོས་གོས་ངན་པ་འཆང་<line/>
བ་བསམ་གཏན་གྱི་བདེ་བ་ལ་སྙོམས་པར་ཞུགས་པ་དེ་ལ། བརྒྱ་བྱིན་དང༌། ཚངས་པ་དང༌། འཇིག་རྟེན་སྐྱོང་བ་རྣམས་ཀྱིས་ཐལ་མོ་སྦྱོར་ཞིང་རྐང་པ་ལ་གཏུགས་ཏེ་ཕྱག་འཚལ་བར་<line/>
འགྱུར་ན། ལྷ་གཞན་ཕྱག་འཚལ་བར་འགྱུར་བ་ལྟ་ཅི་སྨོས། འོད་སྲུང༌། དགེ་སློང་དག་ཆོས་གོས་ཀྱིས་ཆ་བ་ལ་མངོན་པར་བརྩོན་གྱི་རྣལ་འབྱོར་ལ་མི་བརྩོན་པ། ལུས་ཀྱི་རྒྱན་ལྷུར་<line/>
ལེན་པ། ཕྱི་རོལ་གཙང་སྦྲ་སྤྱོད་ལ། ནང་འདོད་ཆགས་དང་ཞེ་སྡང་དང་གཏི་མུག་གི་དྲི་མས་ཡོངས་སུ་གང་བ་དག་ནི་གོས་བཟང་པོ་ཇི་ཙམ་གྱོན་ཀྱང༌། འོད་སྲུང༌། དེ་དག་ལྷ་རྣམས་<line/>
དགའ་བའི་གཟུགས་མ་ཡིན་ནོ། །དེ་ཅིའི་ཕྱིར་ཞེ་ན། ལྷ་རྣམས་ཀྱིས་ལུས་ཆ་བར་སྦྱོར་བ་ལ་བརྩོན་པ་དེ་དག་གི་སེམས་དང་སེམས་ལས་བྱུང་བ་རྣམས་ཤེས་ཏེ། ཤེས་ནས་ཀྱང་དེ་<line/>
དག་རྒྱང་བསྲིངས་ཏེ་ཡོངས་སུ་སྤོང་བར་འགྱུར་རོ། །འོད་སྲུང༌། དགེ་ཚུལ་སྐུལ་བྱེད་མི་གཙང་བས་སྦགས་པའི་ཕྱག་དར་ཁྲོད་པ་ཐོགས་ནས་བསོད་སྙོམས་བླངས་ཏེ་མཚོ་མ་དྲོས་པར་<line/>
སོང་བ་དང༌། དེ་དེར་སོང་བའི་ཚེ་མཚོ་མཆོག་དེ་ན་གནས་པའི་ལྷ་དེ་དག་གིས་རྒྱང་རིང་བོ་ནས་བསུ་སྟེ། རྐང་པ་ལ་མགོ་བོས་ཕྱག་འཚལ་ནས། གཙང་སྦྲ་སྤྱོད་པའི་ལྷ་དེ་དག་གིས་<line/>
</page>
<page index="69" id="294B">མི་གཙང་བས་སྦགས་པའི་ཕྱག་དར་ཁྲོད་པ་དེ་བདག་ཉིད་ཀྱིས་བཀྲུས་ཏེ་དྲི་མ་མེད་པར་བྱས་ནས་བཀྲུས་པའི་ཆུ་དྲི་མ་ཅན་དེས་རང་གི་ལུས་ལ་སྐུད་དེ། སྐུལ་བྱེད་ཀྱི་ཚུལ་ཁྲིམས་ཀྱི་ཡོན་ཏན་<line/>
ཡང་དག་པར་བླངས་པ་དང༌། སྙོམས་པར་ཞུགས་པར་ཤེས་ནས་མཚོ་དེའི་ལྷ་རྣམས་ཡན་ལག་ལྔས་ཕྱག་འཚལ་ལོ། །ཀུན་ཏུ་རྒྱུ་རབ་ཏུ་བཟང་པོ་ཞེས་བྱ་བ་དེ་གོས་གཙང་མ་བགོས་ནས་བསོད་<line/>
སྙོམས་བླངས་ཏེ་མཚོ་མ་དྲོས་པར་སོང་བ་དང༌། མཚོ་དེ་ན་གནས་པའི་ལྷ་དེ་དག་གིས་དེ་མཚོ་མཆོག་འདིར་ཁ་ཟས་ཟོས་ནས་ལྷག་མ་བོར་ན་མཚོ་མཆོག་མི་གཙང་བར་བྱས་སུ་འོང་ཞེས་<line/>
རྒྱང་གྲགས་གཅིག་ཁོ་ར་ཁོར་ཡུག་ཙམ་གྱི་བར་དུ་ནང་དུ་འདར་མ་སྟེར་བ་ལ་ལྟོས། འོད་སྲུང༌། འཕགས་པའི་ཆོས་ཀྱི་ཡོན་ཏན་སྒྲུབ་པའི་ཁྱད་པར་དང༌། སྐུལ་བྱེད་ཀྱི་ཕྱག་དར་ཁྲོད་པ་<line/>
བཀྲུས་པའི་ཆུ་དྲི་མ་ཅན་ལྷ་དག་རང་གི་ལུས་ལ་སྐུད་པ་དང༌། ཀུན་དུ་རྒྱུ་རབ་ཏུ་བཟང་པོ་ནི་འགྲོར་ཡང་མ་སྟེར་བ་ལ་ལྟོས། འོད་སྲུང༌། དེ་ལྟ་བས་ན་དགེ་སློང་ཕྱག་དར་ཁྲོད་པ་པ་ཡོན་ཏན་<line/>
གྱི་ཆོས་འདི་ལྟ་བུ་འདི་དག་འདོད་པ་ཞུམ་ཞུམ་པོར་མ་གྱུར་པ་འཕགས་པའི་རིགས་ལ་གནས་པས་མཆོད་རྟེན་གྱི་འདུ་ཤེས་དང༌། སྟོན་པའི་འདུ་ཤེས་དང༌། བདག་གི་བ་མེད་ཅིང་<line/>
ཡོངས་སུ་འཛིན་པ་མེད་པའི་འདུ་ཤེས་ཀྱིས་ལུས་ལ་ཕྱག་དར་ཁྲོད་པ་དག་བགོ་བར་བྱའོ། །འདི་ལྟར་ཡང་སེམས་ཀྱིས་ལུས་དག་པར་འགྱུར་གྱི། ལུས་ཀྱིས་སེམས་དག་པར་ནི་མི་<line/>
</page>
<page index="70" id="295A">༄༅། །འགྱུར་རོ། །དེ་བས་ན་སེམས་དག་པར་འགྱུར་བར་བྱའི། །ལུས་ཆ་བས་དག་པ་ནི་མ་ཡིན་ཏེ། སེམས་དག་པ་ནི་བཅོམ་ལྡན་འདས་ཀྱིས་བསྟན་པ་ལ་ཚངས་<line/>
པར་སྤྱོད་པ་ཞེས་གསུངས་སོ། །སྙམ་དུ་སེམས་ངེས་པར་བསམ་པར་བྱའོ། །འོད་སྲུང༌། དེ་ལྟར་ན་དགེ་སློང་ཕྱག་དར་ཁྲོད་པ་པས་ཁྱོད་དང༌། ངའི་རྗེས་སུ་བསླབ་པར་བྱའོ། །འོད་སྲུང༌།<line/>
འདི་ལྟ་བུའི་དུས་དང༌། འདི་ལྟ་བུའི་མན་ཡོད་དེ། འོད་སྲུང༌། ཆོས་གོས་ངན་པ་གྱོན་པ། ཆོས་གོས་ངན་དོན་གྱིས་ཆོག་པར་འཛིན་པ་ཁྱོད་གང་དུ་ཆོས་གོས་སྣམ་སྦྱར་ཁྲིའུ་འམ།<line/>
ཁྲིའི་སྟེང་དུ་བཞག་སྟེ། ཁྱོད་བླ་གོས་གྱོན་ནས་འཆག་སར་འཆག་པའི་ཚེ་ལྷ་བརྒྱ་སྟོང་ཕྲག་མང་པོ་དག་དེར་ལྷགས་ནས། འདི་ནི་ཚུལ་ཁྲིམས་དང༌། ཏིང་ངེ་འཛིན་དང༌། ཤེས་<line/>
རབ་ཀྱིས་ཡོངས་སུ་བསྒོས་པའི་ལུས་ལ་བགོ་བགོ་བའི་ཆོས་གོས་སོ་ཞེས་ཁྱོད་ཀྱི་ཆོས་གོས་སྣམ་སྦྱར་དེ་ལ་ཕྱག་འཚལ་བར་འགྱུར་རོ། །འོད་སྲུང་ལྟོས། ཆོས་གོས་ལ་ཡང་ཕྱག་<line/>
འཚལ་བར་འགྱུར་ན་ལུས་ལ་ལྟ་མི་སྨོས། འོད་སྲུང༌། ཇི་ལྟར་ན་དགེ་སློང་ངའི་རྗེས་སུ་སློབ་པ་དག་དེ་བཞིན་དུ་བསྒྲུབ་པར་འགྱུར་སྙམ་སྟེ། ངས་འཁོར་ལོས་བསྒྱུར་བའི་རྒྱལ་<line/>
སྲིད་སྤངས་ནས་རབ་ཏུ་བྱུང་སྟེ་ཀ་ཤི་བ་ཕྲ་མོ་དང༌། དུ་ཀུ་ལའི་རས་དང༌། ཀོ་ཏཾ་པའི་རས་དང༌། ངང་རིས་ཅན་གྱི་ཆོས་གོས་རྣམས་སྤངས་ནས། འཕགས་པའི་རིགས་ལ་དགའ་<line/>
</page>
<page index="71" id="295B">བའི་ཕྱིར་ཤ་ནའི་རས་ཀྱི་གོས་རྣམས་ལུས་ལ་བགོས་སོ། །འོད་སྲུང༌། ངས་ཁྱོད་ལས་དར་གོས་ངན་པ་བླངས་ཏེ་ངས་ཁྱོད་ལ་ཤ་ནའི་རས་བྱིན་པ་གང་ཡིན་པ་དེ་ཐམས་ཅད་ཀྱང་ཁྱོད་ཉིད་<line/>
ལ་སྙིང་བརྩེ་བའི་ཕྱིར་ཡིན་གྱི། ཆགས་པའི་ཕྱིར་མ་ཡིན་ལ། ལུས་བརྒྱན་པའི་ཕྱིར་མ་ཡིན་ནོ། །འོད་སྲུང༌། འདི་ལ་མི་གཏི་མུག་པ་ཁ་ཅིག་ཁྱོད་དང་ངའི་རྗེས་སུ་མི་སློབ་ཅིང་བརྐམ་<line/>
པ་ཆགས་པའི་ཟིལ་གྱིས་གནོན་པ། ཆོས་གོས་གསོག་པར་བྱེད་པ་དང༌། ལྷུང་བཟེད་གསོག་པར་བྱེད་པ། འཇིག་རྟེན་གྱི་ཟང་ཟིང་གསོག་པར་བྱེད་པ། འགྲོན་བུ་དང༌། གསེར་དང༌།<line/>
ནོར་བུ་དང༌། འབྲུ་གསོག་པར་བྱེད་པ། བ་གླང་དང༌། ལུག་དང༌། བྱ་གག་དང༌། ཕག་དང༌། བོང་བུ་དང༌། རྟ་དང༌། ཐོང་ཤོལ་དང༌། ཤིང་རྟ་འདྲེན་པ་དག་ཉེ་བར་འཇོག་པར་བྱེད་<line/>
པ༑ ཁྱིམ་པའི་ལས་ཀྱི་མཐའ་སྤྱོད་པ་དག་པས་ནི། འོད་སྲུང༌། ཁྱིམ་པ་དག་ལ་ཁྱད་པར་དུ་འགྱུར་བ་ཡོད་མོད་ཀྱི། མི་བླུན་པོ་རབ་ཏུ་བྱུང་བའི་མཚམས་ལས་འདས་པ་དེ་དག་ལ་<line/>
ནི་ཁྱད་པར་འགྱུར་བ་གང་ཡང་མེད་དོ། །འོད་སྲུང༌། ཁྱིམ་པ་རྣམས་ཁྱད་པར་དུ་འགྱུར་བ་ནི་དགེ་སྦྱོང་མ་ཡིན་ལ་དགེ་སྦྱོང་དུ་ཁས་འཆེ་བ། ཚངས་པར་སྤྱོད་པ་མ་ཡིན་ལ་ཚངས་<line/>
པར་སྤྱོད་པར་ཁས་འཆེ་བ། གོས་ངུར་སྨྲིག་བགོས་ཤིང་བྱ་བ་མང་བ། སྦགས་པ་སྣ་ཚོགས་ཀྱིས་སྤགས་པ་ཟས་དང་གོས་ལྷུར་ལེན་པ་དེ་དག་ཁྱིམ་པ་དག་གིས་གོས་ངུར་སྨྲིག་<line/>
</page>
<page index="72" id="296A">༄༅། །གྱོན་པར་རིག་ནས་ཞེས་དང་གུས་པ་བསྐྱེད་པ་དང༌། ཆོས་གོས་དང་བསོད་སྙོམས་ཀྱིས་སྡུད་པར་བྱེད་པ་དང༌། གུས་པར་སྨྲ་ཞིང་ཕྱག་འཚལ་ལ། ལྡང་བར་<line/>
བྱེད་པ་སྟེ། འོད་སྲུང༌། འདི་ནི་ཁྱིམ་པ་དེ་དག་གི་ཁྱད་པར་དུ་འགྱུར་བ་ཡིན་གྱི། དེ་དག་རབ་ཏུ་བྱུང་བ་དེ་དག་ལ་ནི་མེད་པའོ། །དེ་ཅིའི་ཕྱིར་ཞེ་ན། འདི་ལྟར་དེ་དག་ནི་ཡོངས་སུ་ལེན་<line/>
པ་ལ་བརྩོན་པ་མ་ཡིན་ཞིང་ཅི་ཡང་མི་གསོག་པའི་ཕྱིར་རོ། །འོད་སྲུང༌། དེའི་ཚེ་དེའི་དུས་ན་དགེ་སློང་ཕལ་ཆེར་ལྷུང་བཟེད་དང༌། ཆོས་གོས་མང་ཞིང་སྣོད་སྤྱད་མང་བ་དང༌། རྙེད་<line/>
པ་མང་བར་འགྱུར་ཏེ། དེ་དག་ལ་བསྟི་སྟང་བྱེད་པར་འགྱུར། བཙུན་པར་བྱེད་པར་འགྱུར། རི་མོ་བྱེད་ཅིང་མཆོད་པ་བྱེད་པར་འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་དེ་སྦྱིན་<line/>
པ་དང༌། ཕྱིར་སྦྱིན་པ་དུས་དུས་སུ་བྱེད་ཅིང་བྱ་བ་ཇི་ལྟ་བ་བཞིན་དུ་ཡོངས་སུ་འཛིན་པའི་ཕྱིར་རོ། །དགེ་སློང་གང་དག་ཚུལ་ཁྲིམས་དང་ལྡན་པ་དགེ་བའི་ཆོས་ཅན་ཟག་པ་རྣམས་<line/>
ཟད་པར་བྱེད་པ་ལ་མངོན་པར་བརྩོན་པ་དང༌། ཡིད་བྱུང་བ་མགོ་དང་གོས་ལ་མེ་འབར་བ་བཞིན་དུ་བརྩོན་པ། དོན་ཉུང་བ། བྱེད་པ་ཉུང་བ། རང་གི་དོན་ལ་བརྩོན་པ་འདྲིས་<line/>
པར་བྱེད་པ་ཡོངས་སུ་སྤངས་པ་དག་འབྱུང་བ་དེ་དག་གི་གན་དུ་ནི། དེའི་ཚེ་དེའི་དུས་ན་སུ་ཡང་མི་འགྲོ། མི་བསྟེན་ཅིང་བསྙེན་བཀུར་མི་བྱེད་པར་འགྱུར་རོ། །དེ་ཅིའི་ཕྱིར་ཞེ་ན་<line/>
</page>
<page index="73" id="296B">འདི་ལྟར་ཁྱིམ་པ་དག་ནི་ཆགས་པའི་རང་བཞིན་ཅན་ཚེ་འདི་ལྷུར་ལེན་གྱི། ཚེ་རབས་ཕྱི་མ་ལྷུར་ལེན་པ་མ་ཡིན་པས་དེ་དག་འདི་སྙམ་དུ་དགེ་སློང་དེ་དག་ལ་ནི་བདག་ཅག་གི་འཚོ་བ་མེད་<line/>
ན༑ བདག་ཅག་གིས་ཅིའི་ཕྱིར་བསྟེན། ཅིའི་ཕྱིར་ཕྱག་བྱ། ཅིའི་ཕྱིར་མཆོད། ཅིའི་ཕྱིར་བསྙེན་བཀུར་བྱ་སྙམ་དུ་སེམས་པའི་ཕྱིར་རོ། །གཞན་དུ་ན་གང་དག་དགེ་བའི་རྩ་བ་བསྐྱེད་པ་<line/>
སྔོན་གྱི་སྦྱོར་བ་ཕུན་སུམ་ཚོགས་པ་དག་འབྱུང་ཞིང༌། ཚུལ་ཁྲིམས་དང་ལྡན་པ་དགེ་བའི་ཆོས་ཅན་དེ་ལྟ་བུ་དེ་དག་ལ་བསྟེན་པར་བྱེད། བསྙེན་པར་བྱེད་ཅིང་བསྙེན་བཀུར་བྱེད་པ་<line/>
ནི་མ་གཏོགས་ཏེ་ཉུང་ངོ༌། །འོད་སྲུང༌། ཆོས་འདི་ལྟ་བུ་ཚུལ་དང་མཐུན་པ་འདི་ལྟ་བུ་འདི་དག་ནི། གང་ཟག་གཉིས་ཀྱི་ཡིད་དུ་འོང་བར་འགྱུར་ཏེ། གཉིས་གང་ཞེ་ན། བདེན་པ་མཐོང་<line/>
ཞིང་འཁོར་བ་ལ་འཇིགས་པར་ལྟ་བ་དང༌། རྣལ་འབྱོར་སྤྱོད་པ་ལ་བརྩོན་ཞིང་འབྲས་བུ་ཐོབ་པར་འདོད་པ་ལས་ཀྱི་རྣམ་པར་སྨིན་པ་ལ་རྟོན་པ། ཆོས་དོན་དུ་གཉེར་ཞིང་ཆོས་<line/>
འདོད་པའོ། །འོད་སྲུང༌། མངོན་པར་མི་བརྩོན་པ་ཆོས་མ་ཡིན་པ་ལ་ལྟ་བ། ལས་ཀྱི་རྣམ་པར་སྨིན་པ་དང་འགལ་བ། འཇིག་རྟེན་ཕ་རོལ་དུ་ཁ་ན་མ་ཐོ་བས་འཇིགས་པར་མི་ལྟ་<line/>
བ༑ ཚེ་འདི་ལྷུར་ལེན་པ། ཚེ་རབས་ཕྱི་མ་ལྷུར་མི་ལེན་པ་ཐམས་ཅད་ཀྱི་སྒོ་ངས་བཤད་པར་བྱའོ། །འོད་སྲུང༌། གང་དག་ཐ་ན་ཐར་པ་དང་ལྡན་པའི་སེམས་གཅིག་ཙམ་ཡང་<line/>
</page>
<page index="74" id="297A">༄༅། །མི་བསྐྱེད་པའི་མི་གཏི་མུག་པ་དེ་དག་ལ་ནི་ངས་འདི་ལྟ་བུའི་ཆོས་འདི་སྐབས་མི་འབྱེད་ཀྱི་སྟེང་དུ་འདི་ལྟ་བུའི་ཆོས་འདི་དག་ཐོས་ན་བདག་སྒྲུབ་པ་ལས་ཉམས་<line/>
པར་རིག་ནས་སྨད་པར་བྱ་བར་སེམས་ཏེ། འདི་དག་ནི་སངས་རྒྱས་ཀྱིས་གསུངས་པ་མ་ཡིན་གྱི་འདི་དག་ནི་རང་བཟོར་སྦྱར་བའམ། བདུད་ཀྱིས་མཐོ་བཙམས་ནས་བྱས་པའོ་ཞེས་སྨྲ་ཞིང༌།<line/>
དེ་དག་འདི་ལྟ་སྐྱེ་བོ་མང་པོ་དག་ལོག་པར་འཛིན་དུ་འཇུག་པར་འགྱུར་རོ། །དེ་དག་ནི་བདག་ཉིད་ཀྱང་ཕུང་ལ་གཞན་ཀྱང་ཕུང་བར་བྱེད་པར་འགྱུར། བདག་ཀྱང་ཉོན་མོངས་པ་ཅན་<line/>
དུ་གྱུར་ལ་གཞན་ཡང་ཉོན་མོངས་པ་ཅན་དུ་བྱེད་པར་འགྱུར་ཏེ། དེ་ལྟར་མི་གཏི་མུག་པ་དེ་དག་ནི་བདག་ལ་ཕན་པ་དང༌། གཞན་ལ་ཕན་པའི་ཕྱིར་ཞུགས་པ་མ་ཡིན་ནོ། །དེ་ནས་<line/>
བཅོམ་ལྡན་འདས་ལ་ཚེ་དང་ལྡན་པ་འོད་སྲུང་ཆེན་པོས་འདི་སྐད་ཅེས་གསོལ་ཏོ། །བཅོམ་ལྡན་འདས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་<line/>
རྫོགས་པའི་སངས་རྒྱས་ཀྱིས་དཀོན་མཆོག་བརྩེགས་པའི་ཆོས་ཀྱི་རྣམ་གྲངས་འདིར་ནན་ཏན་སྙིང་པོར་བགྱིད་པའི་གང་ཟག་ཆོས་ཀྱི་དབང་ཕྱུག་རྣམས་ལ་སངས་རྒྱས་བཅོམ་ལྡན་<line/>
འདས་རྣམས་ཀྱི་ཐུགས་རྗེ་ཆེན་པོ་གང་ལགས་པ་དེ་རྒྱ་ཆེར་ཡང་དག་པར་རབ་ཏུ་བཤད་ལགས་སོ། །བཅོམ་ལྡན་འདས། སེམས་ཅན་གང་དག་ཆོས་ཀྱི་རྣམ་གྲངས་འདི་ཐོས་ནས་<line/>
</page>
<page index="75" id="297B">གོས་ཤིང་དེ་བཞིན་ཉིད་དུ་སྒྲུབ་པ་དེ་དག་ནི་སངས་རྒྱས་ཀྱིས་ཡོངས་སུ་བཟུང་བ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། འོད་སྲུང༌། དེ་དེ་བཞིན་ནོ། །དེ་དེ་བཞིན་ཏེ། གང་དག་<line/>
ཆོས་ཀྱི་རྣམ་གྲངས་འདི་ཐོས་ནས་མོས་ཤིང་དེ་བཞིན་ཉིད་དུ་སྒྲུབ་པའི་སེམས་ཅན་དེ་དག་ནི་སངས་རྒྱས་ཀྱིས་ཡོངས་སུ་བཟུང་བ་ཡིན་ནོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་<line/>
དགའ་བོ་ལ་བཀའ་སྩལ་པ། ཀུན་དགའ་བོ་ཁྱོད་ཀྱིས་རིགས་ཀྱི་བུ་དང་རིགས་ཀྱི་བུ་མོ་དགེ་བའི་རྩ་བ་བསྐྱེད་པ། ཞི་བ་འདོད་པ། གྲོལ་བར་འདོད་པ་དེ་དག་གི་ཆེད་དུ་ཆོས་ཀྱི་ལེའུ་འདི་<line/>
གཟུང་ཞིག། ཁྱིམ་པ་དང༌། རབ་ཏུ་བྱུང་བ་དེ་དག་ཀྱང་ཆོས་འདི་ལ་བསླབས་ནས་ཕུང་པོ་ཐམས་ཅད་རབ་ཏུ་སྤངས་པའི་མྱ་ངན་ལས་འདས་པ་ཐོབ་པར་འགྱུར་རོ། །གསོལ་པ། བཅོམ་<line/>
ལྡན་འདས། བདག་གིས་ཆོས་ཀྱི་རྣམ་གྲངས་འདི་བཟུང་ལགས་ན། བཅོམ་ལྡན་འདས། ཆོས་ཀྱི་རྣམ་གྲངས་འདིའི་མིང་ཅི་ལགས། འདི་ཇི་ལྟར་གཟུང་བར་བགྱི། བཅོམ་ལྡན་<line/>
འདས་ཀྱིས་བཀའ་སྩལ་པ། ཀུན་དགའ་བོ། དེའི་ཕྱིར་ཆོས་ཀྱི་རྣམ་གྲངས་འདི་ཆོས་ཐམས་ཅད་ཡང་དག་པར་བསྡུས་པ་ཞེས་བྱ་བར་ཡང་གཟུང་ཞིག། འཕགས་པའི་རིགས་སྦྱང་<line/>
པའི་ཡོན་ཏན་གྱི་གནས་དང༌། ཚུལ་ཁྲིམས་དང་ལྡན་པ་ཡོངས་སུ་འཛིན་པ་དང༌། ཚུལ་ཁྲིམས་འཆལ་བ་སྤ་འགོང་བ་དང༌། རིན་པོ་ཆེ་བརྩེགས་པ་དང༌། རིན་པོ་ཆེའི་ཕུང་པོ་དང༌།<line/>
</page>
<page index="76" id="298A">༄༅། །རིན་པོ་ཆེ་བསགས་པ་དང༌། རིན་པོ་ཆེའི་ཆོས་ཀྱི་སྒོའི་ལེའུ་ཞེས་བྱ་བར་ཡང་གཟུང་ཞིག། བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། ཚེ་དང་ལྡན་པ་<line/>
འོད་སྲུང་ཆེན་པོ་དང༌། ཚེ་དང་ལྡན་པ་ཀུན་དགའ་བོ་དང༌། ལྷ་དང༌། མི་དང༌། ལྷ་མ་ཡིན་དང༌། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་<line/>
པར་བསྟོད་དོ། །འཕགས་པ་དཀོན་མཆོག་བརྩེགས་པ་ཆེན་པོའི་ཆོས་ཀྱི་རྣམ་གྲངས་ལེའུ་སྟོང་ཕྲག་བརྒྱ་པ་ལས། རིན་པོ་ཆེའི་ཕུང་པོའི་ལེའུ་ཞེས་བྱ་སྟེ། འདུས་པ་བཞི་བཅུ་རྩ་བཞི་<line/>
པ་རྫོགས་སོ།། <line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
