<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="83" index="25"/>
<offset page="934" line="0" col="7"/>
<range start="1" end="96"/>
<title>དཔལ་ལྡན་གཤིན་རྗེ་གཤེད་དམར་པོའི་རྒྱུད་ཀྱི་རྒྱལ་པོ་ཞེས་བྱ་བ། </title>
<section>རྒྱུད། </section>
<volume>ཅ</volume>
<status asof="31Jan2012">not checked</status>
</info>
<pageset>
<page index="1" id="468B">།།རྒྱ་གར་སྐད་དུ། །ཤྲཱི་མཾ་རཀྟ་ཡ་མཱ་རི་ཏནྟྲ་རཱ་ཛ་ནཱ་མ། བོད་སྐད་དུ། དཔལ་ལྡན་གཤིན་རྗེ་གཤེད་དམར་པོའི་རྒྱུད་ཀྱི་རྒྱལ་པོ་ཞེས་བྱ་བ། གཤིན་རྗེ་<line/>
མཐར་བྱེད་དམར་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་དེ་བཞིན་གཤེགས་པ་ཐམས་ཅད་གཅིག་ཏུ་འདྲེས་པར་གྱུར་པ་བདག་མེད་མའི་བྷ་ག་ལ་<line/>
བཞུགས་སོ། །དེ་ལ་མགྲིན་པར་དམ་འཁྱུད་དེ། །རང་ཉིད་སེམས་ཅན་ཆེད་ཞུས་པ། །ཀྱཻ་རྡོ་རྗེར་གསུངས་པ་དང༌། །ཐར་པ་དེ་བཞིན་སྡོམ་པར་ཡང༌། །འདུས་པ་ལ་སོགས་རྒྱུད་དུ་ཡང༌། །སླར་ཡང་ཆེས་<line/>
མང་དུ་གསུངས་ཀྱང༌། །སེམས་ཅན་བསམ་པ་ཡོངས་རྫོགས་བྱེད། །ད་ནི་བདག་གིས་རབ་བཤད་བྱ། །ཁ་ཅིག་རྒྱལ་སྲིད་འདོད་པ་དང༌། །ཚེ་རིང་ནད་མེད་ཕུན་སུམ་ཚོགས། །ཞི་བ་ལ་སོགས་ལས་རྒྱས་<line/>
པ༑ ༑སྣ་ཚོགས་རྒྱུད་དུ་གསུངས་པ་ཡང༌། །གང་ཡང་མངོན་པར་སྤྱོད་པ་དང༌། །དགྲ་ཡི་སྡེ་ཉམས་བྱེད་པ་དང༌། །སྤྲོད་དང་འགུགས་དང་གསོད་པ་དང༌། །སྣ་ཚོགས་རྒྱུད་དུ་མ་བརྗོད་པའི། །འཁྲུལ་འཁོར་<line/>
འཇིག་རྟེན་གསུམ་རྙེད་དཀའ། །ཁྱོད་ལ་ཕན་པའི་ཐབས་གཟུང་ཕྱིར། །བཤད་བྱ་ལྷ་མོ་གུས་བཅས་ཉོན། །འཁྲུལ་འཁོར་གང་གི་མཐུ་སྟོབས་ཀྱིས། །རྟག་ཏུ་རྒྱལ་སྲིད་ཐོབ་བྱ་ནི། །ཇི་སྲིད་ཉི་མ་ཟླ་བ་<line/>
བཞིན། །འཚོ་བར་འདོད་དོ་གལ་ཏེ་མིན། །ད་ནི་མིང་གི་སྤྱོད་ཡུལ་དུ། །ཁུ་བ་རེངས་དང་སྡེ་འགུགས་དང༌། །མཁའ་སྤྱོད་ཉིད་དང་མཆོག་ཏུ་མྱུར། །དེ་ཡི་སྨན་ནི་བཤད་པར་བྱ། །དང་པོར་བྱམས་པ་<line/>
</page>
<page index="2" id="469A">༄༅། །བསྒོམ་པར་བྱ། །གཉིས་པར་སྙིང་རྗེ་དེ་བཞིན་ནོ། །གསུམ་པར་དགའ་བ་བསྒོམ་པར་བྱ། །བཞི་པ་བཏང་སྙོམས་རྣམ་བསྒོམ་བྱ། །འཇིག་རྟེན་ཆོས་རྣམས་བརྒྱད་པོ་ནི། །<line/>
ཡོངས་བཏང་སྟོང་པར་བསམ་པར་བྱ། །སླར་ཡང་སྟོང་ཉིད་བྱང་ཆུབ་སྟེ། །གཉིས་པ་ལ་ནི་ས་བོན་བསྡུ། །བཞི་པར་ཡི་གེ་དགོད་པའོ། །ར་ཡིག་ལས་བྱུང་ཉི་མ་ལ། །ཧཱུཾ་བྱུང་སྣ་ཚོགས་རྡོ་རྗེ་འོ། །དེ་ཉིད་<line/>
ཀྱིས་ནི་རྡོ་རྗེ་ཡི། །ར་བ་ཞེས་དང་དེ་བཞིན་དུ། །ས་གཞི་རྡོ་རྗེ་བཅིངས་པ་འོ། །དང་པོར་སྟོང་པར་བསྒོམ་པར་བྱ། །དེ་ནས་ཡི་གེ་ཨི་དམར་པོ་ཡོངས་སུ་གྱུར་པ་ལས་ཉི་མའི་དཀྱིལ་འཁོར་རོ། །<line/>
དེའི་སྟེང་དུ་ཡི་གེ་ཧཱུཾ་དམར་པོའོ། །དེའི་སྟེང་དུ་རླན་དང་བཅས་པའི་མགོ་བོས་བརྒྱན་པའི་དབྱུག་པའི་དབུས་སུ་ཧཱུཾ་ཡིག་དམར་པོའོ། །དེར་ཡང་ཉི་མ་ལ་ཧཱུཾ་ཡིག་གོ །དེ་ལས་ངེས་པར་བྱུང་<line/>
བའི་འོད་ཟེར་རྣམས་ཀྱིས་ནམ་མཁའི་ཕྱོགས་སུ་དཔའ་བོའི་གཟུགས་དེ་ལ་འཇིག་རྟེན་གསུམ་པ་ཐམས་ཅད་བསྡུས་ནས་སླར་ཡང་དེ་ཉིད་དུ་བཅུག་སྟེ། དཔལ་གཤིན་རྗེ་གཤེད་དམར་པོའི་<line/>
གཟུགས་སུ་བདག་ཉིད་བསམ་པར་བྱའོ། །སྐུ་མདོག་དམར་པོ་གཡོན་བརྐྱང་ཞིང་རྣམ་པར་འགྱུར་བའི་ཞལ་མཆེ་བ་གཙིགས་པ། ལྗགས་འདྲིལ་བ་འཇིགས་པར་བྱེད་པ། ཀླུ་བརྒྱད་ཀྱིས་<line/>
རྣམ་པར་བརྒྱན་པ། དབུ་སྐྲ་དམར་སེར་གྱེན་དུ་འབར་བ། རྐེད་པའི་ཕྱོགས་སུ་སྟག་གི་པགས་པ་འཛག་པས་རྣམ་པར་བརྒྱན་པ། མིའུ་ཐུང་གསུས་པ་འཕྱང་ཞིང་འཇིགས་པ། སྤྱན་གསུམ་<line/>
</page>
<page index="3" id="469B">བ་ཤིན་ཏུ་འཇིགས་པར་བྱེད་པ་དམར་པོ་འབར་བའི་རྒྱུན་མི་ཟད་པ་འོད་ཟེར་སྣ་ཚོགས་ཀུན་ཏུ་འཁྲུགས་པ། གཡོན་པར་སྲེད་མེད་ཀྱི་བུ་ལ་སོགས་པའི་ཁྲག་གིས་གང་བའི་ཐོད་པ་དང༌། གཡས་པར་བདུད་<line/>
བཞི་རྣམ་པར་འཇོམས་པར་བྱེད་པའི་དབྱུག་པ་དཀར་པོ་དང་ཀླུའི་རྒྱན་ལ་སོགས་པས་སྤྲས་པ། རྡོ་རྗེ་རོ་ལངས་མས་ཕྲག་པར་འཁྱུད་པ། འདོད་ཆགས་ཆེན་པོ་གཅིག་ཏུ་ངེས་པར་རྒྱས་པ་དང་མཚུངས་<line/>
པ་གང་ཡིན་པའི་རྗེ་བཙུན་གྱི་གཟུགས་སོ། རྗེ་བཙུན་མ་ཡང་དེ་དང་འདྲ་སྟེ། ཁྱད་པར་དུ་མགོ་བོ་སྐམ་པོས་བརྒྱན་པ། བཅོམ་ལྡན་འདས་ནི་འཛག་པ་དང་བཅས་པའི་མགོ་བའི་རྒྱན་དང་སྐ་རགས་ཀྱང་<line/>
གྲོལ་བར་གྱུར་པའོ། །མ་ཧེ་དམར་པོ་ལ་གཡོན་བརྐྱང་གི་ཞབས་ཀྱིས་གནས་པར་བཞུགས་པའོ། །ཕྱི་ནས་བཅོམ་ལྡན་འདས་ལས་སྐྱེས་པའི་རྩེ་གསུམ་པའི་དབྱུག་པ་དཀར་པོའི་དབུས་སུ་སླར་ཡང་<line/>
ས་བོན་ཁ་དོག་དམར་པོ་བསམ་པར་བྱའོ། །ཕྱི་ནས་བཅོམ་ལྡན་འདས་ཀྱི་རྡོ་རྗེ་ཡང་ཧཱུཾ་ཡིག་ལས་སྐྱེས་པའོ། །སླར་ཡང་བཅོམ་ལྡན་འདས་མའི་གསང་བའི་པདྨར་ཡང་པདྨ་འདབ་མ་བརྒྱད་པ་དངོས་སུ་<line/>
ཨཱཿཡིག་གིས་རྫོགས་པར་མཚན་པའོ། །དེའི་རྗེས་སུ་གསང་སྔགས་རྒྱལ་བའི་བདག་ཉིད་ཅན་ནི། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་བ་ཨཱཏྨ་ཀོཉྷཾ། ལྟེ་བའི་འོག་ཏུ་པདྨ་དམར་པོ་འདབ་མ་<line/>
བརྒྱད་པ་ཁ་དོག་དམར་པོའོ། །དེར་ཡི་གེ་ཧྲཱིཿདྨར་པོ་ངེས་པར་སོན་པའོ། །སྤྱི་བོར་སོན་པའི་རེ་པ་དཀར་པོ་སླར་ཡང་བསམ་པར་བྱ་ཞིང་བཅོམ་ལྡན་འདས་ཀྱི་དབུ་ལ་གཞུག་པར་བྱའོ། །སླར་ཡང་རྡོ་<line/>
</page>
<page index="4" id="470A">༄༅། །རྗེའི་ལམ་དེར་སོན་པར་བློ་བཟང་པོས་བསམ་པར་བྱའོ། །ཕན་ཚུན་གཉིས་གཉིས་སྙོམས་པར་ཞུགས་པས་རོ་མཉམ་པའི་ས་བོན་གྱི་གཟུགས་ཅན་ནོ། །ས་བོན་དེ་ལྷ་མོ་<line/>
བཞིས་རང་གི་གཟུགས་སུ་བླང་བ་ནི། ཤར་ལ་སོགས་པའི་ཕྱོགས་བཞི་རྣམས་ན་གནས་པ་དེ་རྣམས་རང་གི་བདག་པོ་ལ་བལྟ་ཞིང་སློང་བར་བྱེད་པས་ལྷ་མོ་ཐམས་ཅད་བླང་བའི་ཆེད་དུ་གླུའི་<line/>
མཆོད་པ་བྱེད་པར་བལྟའོ། །ཐུགས་རྗེའི་ཁྲོ་བོ་རྗེ་བཙུན་ཉིད་བཞེངས་ཤིག །ས་གསུམ་མཐའ་དག་རྨོངས་པ་སོལ་མཛོད་ཅིག །རྡོ་རྗེ་ཙ་རྩི་ཀཱས་སོ། །ཇོ་བོ་བདུད་བཞི་པོ་ནི་ལས་རྒྱལ་བ། །སེམས་<line/>
ནི་གཡེངས་སོ་རྗེ་བཙུན་ཉིད་བཞེངས་ཤིག །ཕག་མོས་སོ། །འཇིག་རྟེན་མགྲོན་གཉེར་སྟོང་ཉིད་བཞུགས་སམ་ཅི། །རྗེ་བཙུན་འཇིག་རྟེན་བསོད་ནམས་ཉིད་ཀྱིས་བཞེངས། །དབྱངས་ཅན་མ་ཡིས་<line/>
སོ༑ ༑བྱང་ཆུབ་རང་བཞིན་འཇིག་རྟེན་མགྲོན་གཉེར་ནས། །ཁྱོད་ཉིད་སྟོང་ཉིད་སེམས་ཤིང་ཅི་ལ་བཞུགས། །གཽ་རཱིས་སོ། །རབ་ཏུ་སད་པར་བྱས་ནས་སླར་ཡང་དེ་ལ་རབ་ཏུ་བཞུགས་སོ། །དེའི་<line/>
འོག་ཏུ་དེ་ལ་ཁུ་བའི་ཚོགས་གྱུར་པ་ལས་བདག་ཉིད་ལྷའི་བདག་ཉིད་ཅན་མ་ཧེ་དམར་པོའི་སྟེང་ན་དེ་ཡང་གར་གྱི་ཉམས་དགུ་དང་ལྡན་པ་བནྡྷུ་ཀའི་མེ་ཏོག་ལྟ་བུ་དྲག་པོ་ཞལ་གཅིག་པ། ཕྱག་<line/>
གཉིས་པ་མཆེ་བ་རྣམ་པར་གཙིགས་པ། དམར་ལ་ཟླུམ་པའི་སྤྱན་གསུམ་པ། སྨར་ལ་དམར་སེར་འཇིགས་པར་བྱེད་པ་མིའུ་ཐུང་གསུས་པ་འཕྱང་ཞིང་འཇིགས་པ། དབུ་སྐྲ་དམར་སེར་གྱེན་དུ་བརྫེས་<line/>
</page>
<page index="5" id="470B">པ༑ ལྔགས་འདྲིལ་ཞིང་ཁྲག་འཛག་པ། སྨིན་མ་གཉེར་ཞིང་དྲག་ཏུ་བཞད་པ། མགོ་བོས་མཚན་པའི་དབྱུག་པ་དཀར་པོ་གཡས་པའི་ཕྱག་གིས་འཛིན་པ། ཕྱག་གཡོན་པས་མྱོས་བྱེད་དང་ཁྲག་གིས་<line/>
གང་བའི་ཐོད་པ་འཛིན་པ། ཉི་མ་བྱེ་བའི་གཟི་བརྗིད་དང་མཉམ་པ། གཡོན་བརྐྱང་བའི་ཞབས་ཀྱིས་གནས་པ། གཤིན་རྗེ་འཇིགས་ཤིང་བསྡིགས་པར་མཛད་པ། མ་ཧེའི་རྒྱབ་ན་གནས་པ་<line/>
བརྒྱད་གཉིས་ལོན་པའི་རྣམ་པ་ཅན། ཀླུ་བརྒྱད་ཀྱིས་རྣམ་པར་བརྒྱན་པ། མགོ་བོའི་ཕྲེང་བ་དབུ་ལ་བཅིངས་པ་མགོ་བོའི་ཕྲེང་བ་རབ་ཏུ་འཕྱང་བ། སྟག་གི་པགས་པའི་ཤམ་ཐབས་ཅན། རྡོ་རྗེ་ཕག་མོས་<line/>
འཁྱུད་པའོ། །བཅོམ་ལྡན་འདས་ཀྱི་གཟུགས་དང་ཁ་དོག་འདྲ་བ་ལ་གྲི་གུག་དང་ཐོད་པ་ཅན་ཕྱག་རྒྱ་ལྔས་རྣམ་པར་བརྒྱན་པའི་ལུས་ཅན་མར་བརྩོན་པའི་སེམས་ཀྱིས་བསྒོམ་པར་བྱ་ཞིང༌། དེ་ནས་<line/>
ང་རྒྱལ་བྱས་ན་བདག་ཉིད་གྲུབ་བར་འགྱུར་བར་ཐེ་ཚོམ་མེད་དོ། །དེ་ནས་བཛྲ་སྭ་བྷཱ་ཝ་ཨཱཏྨ་ཀོཉྷཾ་གིས་གསང་སྔགས་བཀླག་པར་བྱའོ། །དེ་ནས་བཅོམ་ལྡན་འདས་མས་རྗེས་སུ་ཆགས་པ་ཆེན་པོས་<line/>
ཡན་ལག་དང་ཉིད་ལག་ཐམས་ཅད་རྣམ་པར་བལྟས་ནས་པདྨར་རྡོ་རྗེ་གསོར་ཏེ་གཉིས་ཀའི་སྟག་ཝགྶ་ཀྱི་ན་བཟའ་འཕྱར་བར་བསྒོམ་པར་བྱའོ། །དེ་ལ་འདི་དག་རྗེས་སུ་ཆགས་པར་བྱེད་དོ་ཞེས་<line/>
བྱས་ནས་རྡོ་རྗེ་པདྨ་དག་སེམས་ལ་བྱིན་ནས་ཧཱུཾ་དམར་པོ་ཡོངས་སུ་གྱུར་པ་ལས་རྡོ་རྗེ་རྩེ་མོར་ཨོཾ་ཡིག་སེར་པོས་བྱིན་གྱིས་བརླབས་པ་རབ་ཏུ་བསྒོམ་པར་བྱའོ། །ཨཱཿཡིག་དམར་པོས་པདྨ་དེའི་ཟེའུ་འབྲུར་<line/>
</page>
<page index="6" id="471A">༄༅། །ལ་ཨཱཿ་ཡིག་གིས་བྱིན་གྱིས་བརླབས་པའོ། །དེ་ནས་ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བྫྲ་སྭ་བྷཱ་ཝ་ཨཱ་ཏྤ་ཀོཉཧཾ་ཞེས་བཟློགས་ནས། རྡོ་རྗེ་པདྨ་མཉམ་པར་སྦྱོར་པ་<line/>
ལས་བཞེངས་པར་བདག་ཉིད་བསྒོམ་པར་བྱ་ཏེ། ཕྱི་རོལ་གྱི་གཉིས་གཉིས་བཞིན་ནོ། །དེ་ནས་འཕོ་བའི་གནས་སྐབས་ན་བདག་ཉིད་དུ་བསྒོམས་པའི་ལྷ་མོའི་པདྨའི་ཁོངས་སུ་དུས་མཉམ་<line/>
པར་འཛག་པའི་ཁམས་གཉིས་འདྲེས་པར་བསྒོམ་པར་བྱའོ། །དཀར་པོ་དང་དམར་པོ་དེ་དག་ཡོངས་སུ་གྱུར་པས་གཏི་མུག་གཤིན་རྗེ་གཤེད་ལ་སོགས་པ་རྣམས་བདག་ཉིད་ཇི་ལྟ་བ་<line/>
བཞིན་དུ་པདྨའི་དབུས་སུ་བསམས་ནས་བཅོམ་ལྡན་འདས་མ་ལས་སྐྱེ་བར་བསྒོམ་པར་བྱའོ། །དེའི་འོག་ཏུ་དེ་རྣམས་མདུན་དུ་བལྟས་ནས་རང་རང་གི་གནས་སུ་སོ་སོར་གནས་པར་བསམ་<line/>
པར་བྱའོ། །དེ་ནས་ཤར་གྱི་འདབ་མའི་ཉི་མ་ལ་གཏི་མུག་གཤིན་རྗེ་གཤེད་ཙརྩི་ཀཱ་ནག་མོས་འཁྱུད་པའོ། །ལྷོའི་འདབ་མའི་ཉི་མ་ལ་ཕྲ་མ་གཤིན་རྗེའི་གཤེད་སེར་པོ་པག་མོ་སེར་མོས་<line/>
འཁྱུད་པ་སྟེ། །དེ་ཡང་ཕག་པའི་གདོང་པ་ཅན་ནོ། །ནུབ་ཀྱི་འདབ་མའི་ཉི་མ་ལ་འདོད་ཆགས་གཤིན་རྗེའི་གཤེད་དམར་པོ་དབྱངས་ཅན་མ་དཀར་མོ་དང་སྦྱོར་བའོ། །བྱང་གི་འདབ་མའི་ཉི་མ་ལ་<line/>
ཕྲག་དོག་གཤིན་རྗེའི་གཤེད་སྡོ་བསངས་གཽ་རཱི་མ་དང་སྙོམས་པར་འཇུག་པའོ། །ཡང་ན་ཐམས་ཅད་ཀྱང་གཤིན་རྗེའི་གཤེད་དམར་པོ་དང༌། རོ་ལངས་མ་དང་མཚུངས་པར་བསྒོམ་པར་<line/>
</page>
<page index="7" id="471B">བྱའོ༑ ༑མེ་རུ་མུ་མེན་གྱི་བུ་མ་པ་བཞི་མཉམ་སྦྱར་བས་གང་བའོ། །བདེན་བྲལ་དུ་གསེར་གྱི་བུམ་བ་གླ་རྩིས་གང་བའོ། །དེ་བཞིན་དུ་རླུང་དུ་བྱི་རུའི་བུམ་པ་སིཧླས་གང་བའོ། །དབང་ལྡན་དུ་དངུལ་གྱི་བུམ་པ་<line/>
ག་བུར་གྱིས་གང་བ་ཇི་ལྟ་བ་བཞིན་ནོ། །ཐོད་པ་གང་བ་བལྟས་ནས་ཉི་མ་དང་ཟླ་བ་ཀུན་རྫོགས་པ་དག་ལའོ། །འདི་ཉིད་བདེ་བ་ཆེན་པོ་དང་ཟུང་དུ་འཇུག་པ་མཆོག་ལས་གཞན་པ་མ་ཡིན་པའོ། །དེ་ནས་<line/>
རང་གི་སྙིང་གར་པདྨ་དང༌། ཉི་མ་ལ་གནས་པའི་ཧཱུཾ་ཡིག་ལས་སྐྱེས་པ་དེའི་འོད་ཟེར་རྣམས་ཀྱིས་དཀྱིལ་འཁོར་གྱི་འཁོར་ལོ་ལ་མཆོད་པ་ཀུན་གྱིས་མཆོད་ནས། ཛཿཧཱུཾ་བཾ་ཧོཿཞེས་པས་བདེན་པར་<line/>
དགུག་པ་དང༌། གཞུག་པ་ལ་སོགས་པ་དང་མཆོད་པར་བྱའོ། །སེམས་ཅན་རྣམས་ཐམས་ཅད་བླ་མའི་མན་ངག་ཇི་ལྟ་བ་ལས་སོ་ཞེས་རྣལ་འབྱོར་གཉིས་པའོ། །དེ་ནས་ཕྱོགས་བཅུར་བཞུགས་རྣལ་<line/>
འབྱོར། །རྣལ་འབྱོར་མ་ཚོགས་དེ་རྣམས་ལ། །བློ་དང་ལྡན་པས་སྦར་བཞིན་དགུག །མཆོད་ཅིང་དབང་བསྐུར་ལ་སོགས་པ། །ཞེས་ཏེ། དེ་བཞིན་གཤེགས་པ་རྣམས་ཀྱིས་དབང་བསྐུར་བཞིན་པ་<line/>
ལ་སྤྱན་མ་ལ་སོགས་པ་རྣམས་ཀྱིས་ཀུན་དགའ་བའི་ཐུགས་ཀྱིས་སྣ་ཚོགས་པར་གྱུར་པའི་གླུ་ལ་སོགས་པ་དང་གར་གྱིས་བདུད་རྩི་ལྔའི་གང་བའི་བུམ་པ་རྣམས་ཀྱིས། དབང་བསྐུར་རིན་ཆེན་ཆེན་<line/>
པོ་ལ། །ཁམས་གསུམ་པ་ཡིས་ཕྱག་བྱས་པ། །སངས་རྒྱས་ཀུན་གྱི་གསང་གསུམ་གྱི། །གནས་ལས་བྱུང་བ་སྦྱིན་པར་བྱ། །ཞེས་ཀློག་ཅིང་བསྟོད་པས། དཀྱིལ་འཁོར་བ་ཐམས་ཅད་ཀྱི་དབུ་ལ་ཁུ་བ་<line/>
</page>
<page index="8" id="472A">༄༅། །སྟེར་དུ་འབྱུང་བ་ལས། རྡོ་རྗེ་སེམས་དཔའི་རྒྱས་བཏབ་པར་བསམ་མོ། །ཆོ་གའོ། །གཏི་མུག་དང༌། ཕྲ་མ་དང༌། འདོད་ཆགས་དང༌། ཕྲག་དོག་རྣམས་ཀྱིས་གསོལ་བ་<line/>
འདེབས་པར་བྱེད་པ་ནི། ཀྱེ་ཀྱེ་གཤིན་རྗེའི་གཤེད་དམར་པོ། །བླ་མ་སྲིན་པོའི་གཟུགས་རང་བཞིན། །ཁོ་བོས་ཁྱོད་མཐོང་རྣམ་པར་འཇིགས། །བླ་མ་ཁྲོ་བོའི་རང་བཞིན་སྤོངས། །ཁྱོད་ཀྱིས་<line/>
གར་མཛད་ས་སྟེངས་དང༌། །ས་བླ་དང་ནི་ས་འོག་གཡོ། །ཆགས་པས་བརྒྱན་པའི་ཁྲོ་བོ་ཡི། །གར་མཛད་ཁྱོད་ནི་རོ་ལངས་ལགས། །སྐུ་ནི་སྦོམ་ཐུང་དམར་པོ་སྟེ། །རྣམ་པ་སྣ་ཚོགས་སྐུ་<line/>
སྤྲུལ་པ། །རྡོ་རྗེ་དབྱངས་ཅན་མ་ཡིས་བཏུད། །གར་མཛད་ཁྱོད་ནི་བདེ་བ་ཆེ། །ཧྲཱིཿཥྚཱི་གསང་སྔགས་དག་གིས་ནི། །ཁྱོད་ནི་ས་གསུམ་འཁྲུལ་པ་སེལ། །རྗེ་བཙུན་སྙིང་རྗེའི་ཁྲོ་བོ་ལགས། །<line/>
གར་མཛད་ཁྱོད་ནི་འགྲོ་ལ་གཟིགས། །ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་བ་ཨཱཏྨ་ཀོ་ཉྷཾ་ཞེས་སོ། །དེ་ནས་སྔར་བཞིན་དུ་རླུང་གི་དཀྱིལ་འཁོར་གྱི་སྟེང་དུ་མེའི་དཀྱིལ་འཁོར། །དེའི་སྟེང་དུ་<line/>
ཨོཾ་ཡིག་ཡོངས་སུ་གྱུར་པའི་གསང་བའི་དཀྱིལ་འཁོར་གསུམ་གྱི་སྟེང་དུ་ཨཱཿཡིག་ཡོངས་སུ་གྱུར་པ་ལས་ཐོད་པ་བསྒོམ་པར་བྱའོ་ཞེས་སོ། །དེའི་དབུས་སུ་བདུད་རྩི་ལྔ་དང༌། ཤ་ལྔ་དང༌། ཞོ་<line/>
དང༌། །འོ་མ་དང༌། ཤ་དང༌། ཉལ་སོགས་པ་དབྱུག་པས་དཀྲུགས་པས་རོ་མཉམ་པར་བྱས་ལ་ཚོས་ནས་རྒྱ་སྐྱེགས་ཀྱི་ཁུ་བ་ལྟ་བུར་བལྟའོ། །ཨོཾ་ཨཱཿཧཱུཾ་ཞེས་པ་འདིས་བསིལ་བར་གྱུར་པར་<line/>
</page>
<page index="9" id="472B">བྱས་ནས་ཧཱུཾ་ཡིག་ཡོངས་སུ་གྱུར་པའི་ལྕེ་སྦུ་གུ་ཅན་བསམས་ནས་བཏུང་བར་བྱའོ། །རང་རང་གི་ཁ་ཡིས་ནི་ལྷ་མོའི་ཁ་རུ་སྦྱིན་པར་བྱའོ། །དཀྱིལ་འཁོར་པ་རྣམས་ཀྱིས་ཀྱང་བསམས་ནས་ཀུན་ཏུ་སྤྱད་པར་<line/>
བྱའོ། །དེ་ནས་བདུད་རྩི་མྱངས་པས་ཡང་དག་པར་དགོས་པར་གྱུར་ནས་ཕྱི་ནས་གསང་སྔགས་བཟླས་པར་བྱའོ། །སྙིང་གར་གནས་པའི་ས་བོན་དང་མཚན་མ་བསྟན་པར་བྱས་ནས་གསང་སྔགས་<line/>
བཟླས་པར་བྱའོ། །ཨོཾ་ཧྲཱིཿཥྚཱིཿབི་ཀྲྀ་ཏཱ་ན་ན་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་པས་ཇི་སྲིད་འདོད་པར་བསམས་ནས་བཟླས་པར་བྱའོ། །ལྡང་བར་འདོད་ན་རང་གི་ལུས་ཀྱི་འོད་ཟེར་གྱིས་སེམས་ཅན་གྱི་<line/>
དོན་བྱས་ནས་ཐམས་ཅད་བདག་ལ་རབ་ཏུ་བཅུག་སྟེ་ཡིད་ཀྱིས་གཤིན་རྗེའི་གཤེད་ལྷན་ཅིག་སྐྱེས་པའི་རྣལ་འབྱོར་གྱིས་ཇི་ལྟར་བདེ་བར་གནས་པར་བྱ་ཞེས་པའོ། །ལྷན་ཅིག་སྐྱེས་པའི་གཤིན་རྗེ་<line/>
གཤེད་ཀྱི་རྣལ་འབྱོར་གྱི་གནས་སྐབས་ནི། བདག་ཉིད་ཀྱི་གཟུགས་ལྟ་བུ་རང་བཞིན་གྱིས་གྲུབ་པའི་གཤིན་རྗེའི་གཤེད་དུ་རྒྱལ་བྱེད་པར་བརྗོད་པར་བྱ་སྟེ། རང་བཞིན་གྱིས་གྲུབ་པའི་ཞལ་<line/>
གཅིག་པ་ཕྱག་གཉིས་པ་གཤིན་རྗེ་གཤེད་ཁོ་ན་ངའོ་ཞེས་སོ། །རྣལ་འབྱོར་ཆེན་པོའོ། །རྣལ་འབྱོར་བཞི་བརྗོད་པ་འདིས་ཐུན་གསུམ་ཉིད་ཀྱིས་སམ། ཐུན་བཞིས་ཀྱང་རུང་སྟེ། དེ་ལྟར་མངོན་པར་<line/>
འདོད་པའི་དུས་སུ་རྟག་ཏུ་ཡོངས་སུ་རྫོགས་པའི་བར་ཇི་སྲིད་དུའོ་ཞེས་སོ། །དེ་ནས་འབུམ་ཕྲག་གི་མཐར་མཚན་ཐོག་ཐག་ཏུ་བཟླས་པར་བྱ་སྟེ། སྔོན་དུ་བསྙེན་པར་བྱས་པར་འགྱུར་རོ། །དེ་ནས་<line/>
</page>
<page index="10" id="473A">༄༅། །ལས་ཐམས་ཅད་པའི་ཐབས་ཀྱི་ཆོ་གས་མར་དང་སྦྲང་རྩི་དང་མེ་ཏོག་དམར་པོས་སྟོང་ཕྲག་བཅུར་སྦྱིན་སྲེག་བྱ་སྟེ། རེ་རེ་ཞིང་གསང་སྔགས་བཀླགས་ནས་སོ། །<line/>
ཨོཾ་ཧྲཱིཿཥྚྲཱིཿབི་ཀྲྀ་ཏཱ་ན་ན་མནྟྲ་སིདྡྷི་མྨེ་དེ་ཧི་ཏཱི་ཧཱུཾ་ཧཱུཾ་ཕཊ་ཕཊ་སྭཱ་ཧཱ། དེ་ནས་གསང་སྔགས་ཀྱི་སྔགས་ཀྱི་དངོས་གྲུབ་ཏུ་འགྱུར་རོ། །ལས་ཐམས་ཅད་ཀྱི་དངོས་གྲུབ་བོ། །དམར་པོ་ཞེས་པའི་ལྷ་ལ་<line/>
སོགས་པའི་ལེའུ་སྟེ་དང་པོའོ།། །།འདིར་བཅོམ་ལྡན་འདས་ལ་གསོལ་པ། བཅོམ་ལྡན་འདས་ཀྱི་ཕྱག་རྒྱ་ཆེའི། །དངོས་གྲུབ་ཇི་ལྟར་འགྱུར་བ་དང༌། །རྣམ་པ་ཅི་ཡིས་བསྒྲུབ་<line/>
བྱ་བ། །དེའང་བཅོམ་ལྡན་འདས་གསུང་དུ་གསོལ། །ཁ་ཡིས་ཁ་ལ་འོ་བྱས་ནས། །ཕན་ཚུན་དམ་པོ་ཡིས་ནི་འཁྱུད། །མཆོག་ཏུ་དགའ་བའི་གཟུགས་ཀྱིས་ནི། །དགའ་མ་བཤད་པར་བྱ་<line/>
ཡི་ཉོན། །གར་བྱེད་པའི་འབྱུང་གནས་རྣལ་འབྱོར་བདག་ཉིད་ཀྱི་གཟུགས་གང་ཡིན་པ། བཅོམ་ལྡན་འདས་མཆོག་ཏུ་རྣམ་པར་མ་ཆད་པར་འབབ་པ་སྟེ། དཔེར་ན་ཆུ་ཀླུང་གི་རྒྱུན་རབ་<line/>
ཏུ་འབབ་པ་བཞིན་ནོ། །འདིར་ཇི་སྲིད་དུ་བསྒོམས་པ་ལས་སྐྱོན་སྔགས་བཟླས་པར་བྱའོ། །བཅོམ་ལྡན་འདས་ཀྱི་གཟུགས་གལ་ཏེ་མྱུར་དུ་གྲུབ་པར་འགྱུར་གྱི་གཞན་དུ་མ་ཡིན་ནོ།<line/>
ཇི་སྲིད་དུ་འདིའི་དངོས་གྲུབ་ཀྱང་ཕྱག་རྒྱ་ཆེན་པོའི་དངོས་གྲུབ་ཁོ་ན་དེའོ། །འདི་རྣམས་ཀྱང་རྣལ་འབྱོར་གོམས་པ་ཁོ་ནས་ཐམས་ཅད་སྒྲུབ་པར་བྱེད་ཀྱི་གཞན་དུ་མ་ཡིན་ནོ། །གོམས་པའི་<line/>
</page>
<page index="11" id="473B">སྦྱོར་བར་འགྱུར་བ་ནི་སྐྱེས་པ་དང་བྱུང་བ་དང་མ་བྱུང་བ་དང༌། སྔོན་དུ་གནས་པ་རྣམས་ཐར་པའི་དོན་དང་འདོད་པའི་དོན་རྣམ་པ་སྣ་ཚོགས་པ་དང་སངས་རྒྱས་ཉིད་ཀྱི་དངོས་གྲུབ་ཀྱང་སྐྱེ་བ་འདི་ཉིད་<line/>
ལའོ༑ ༑ལས་ཐམས་ཅད་ཡོངས་སུ་སྤངས་ནས་དེར་སོན་པའི་ཡིད་དུ་གྱུར་ནས་ཇི་སྲིད་རང་ཉིད་འོངས་ནས་སྨྲ་བར་བྱེད་དེ། ཀྱེ་ཀྱེ་སྒྲུབ་པ་པོ་མཆོག་ཅི་ཡིན་པ་དེ་སྕལ་བར་བགྱིའོ། །དེ་ནས་<line/>
མཆོད་ཡོན་བྱིན་ནས་ཕྱག་བྱས་ཏེ་དངོས་གྲུབ་བླང་བར་བྱས་བ་དེ་སྦྱིན་པར་བྱེད་དོ། །ཨོཾ་ཧྲཱིཿཥྚཱིཿབི་ཀྲྀ་ཏཱ་ན་ན་ཨཱ་གཙྪ་ཨཱ་གཙྪ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། དེ་ནས་རྡོ་རྗེ་རོ་ལངས་མ་སྒྲུབ་པར་འདོད་<line/>
ན། རྡོ་རྗེ་ལངས་མའི་གཟུགས་བརྙན་བྱས་ཏེ་རས་སམ་འབྲས་བུ་ལ་བྱས་ཏེ། རྗེ་བཙུན་གྱི་ཁ་དོག་དང་དབྱིབས་སུ་ཐོག་མར་ཡང་དག་པར་གནས་ཏེ་ཇི་ལྟར་འབྱོར་པའི་མཆོད་པ་བྱས་ཏེ།<line/>
དེ་དག་རང་རང་སོ་སོའི་གཟུགས་མ་འདྲེས་པས་ཀུན་ཏུ་མཐོང་བ་དེ་སྲིད་དུ་བཟླས་པར་བྱའོ། །ཇི་སྲིད་དུ་འོངས་ནས་སྒྲུབ་པ་པོ་ལ་འཁྱུད་དེ་སྨྲས་པ། ཀྱེ་སྒྲུབ་པ་པོ་ཁྱོད་ཀྱི་བཀའ་བསྒོ་པ་ཅི་ལགས།<line/>
སྒྲུབ་པ་པོས་མཆོད་ཡོན་བྱིན་ནས་སྨྲ་བར་བྱ་སྟེ། བདག་གི་ཆུང་མར་འགྱུར་བའོ་ཞེས་པས་ཆུང་མར་འགྱུར་རོ། །དེ་ལ་ལོངས་སྤྱད་པས་གཤིན་རྗེ་གཤེད་ཀྱི་གཟུགས་སུ་གྲུབ་པར་འགྱུར་རོ། །<line/>
ཨོཾ་དྭེ་ཥ་ར་ཏི་ཨཱ་གཙྪ་ཨཱ་གཙྪ་ནུ་ད་ནུ་ད་ཏྲུ་ཊ་ཏྲུ་ཊ་ཧཱུཾ་ཛཿསྭཱ་ཧཱ། ཡང་ན་ཨོཾ་བྫྲ་བེ་ཏྟ་ལི་ཨཱ་གཙྪ་ཨཱ་གཙྪ་ཧཱུཾ་ཛཿསྭཱ་ཧཱ། གཞོན་ནུ་མ་ལོ་བཅུ་དྲུག་ལོན་པ་ཡན་ལག་བཟང་མོ་བག་མར་བླངས་པས་<line/>
</page>
<page index="12" id="474A">༄༅། །སམ༑ སྐྱེད་ནས་སྐལ་ལྡན་མར་བྱས་ཏེ། དབང་བསྐུར་བའི་རྣལ་འབྱོར་མ་སྔགས་ཀྱི་སྒོམ་པའི་ཚུལ་གྱིས་ཡང་དག་པར་མཆོད་དེ། ལག་པ་གཡོན་པས་འཁྱུང་<line/>
ལ་རྣལ་འབྱར་མའི་གཟུགས་སུ་བསམས་ན་ས་ཇི་སྲིད་དུ་འབར་བར་གྱུར་བ་དེ་སྲིད་དུ་བཟླས་པར་བྱའོ། །དེ་ནས་དེ་ལ་བཟུང་ནས་གཤིན་རྗེའི་གཤེད་ཀྱི་གཟུགས་སུ་གྲུབ་པར་འགྱུར་རོ། །<line/>
ཨོཾ་བྫྲ་བེཏྟ་ལི་ཛྭ་ལཾ་ཧཱུཾ་ཛཿསྭཱཧཱ། ཞེས་བཟླས་པར་བྱའོ། །དེ་ནས་གཏི་མུག་གཤིན་རྗེའི་གཤེད་སྒྲུབ་པར་འདོད་ན་གཏི་མུག་གཤིན་རྗེའི་གཤེད་ཀྱི་ཆ་ལུགས་སུ་བྱས་ནས་གཡས་པ་<line/>
དང་གཅིག་ཤོས་ཀྱི་རྐང་པའི་མཐིལ་གྱིས་པདྨ་མནན་ཏེ། ཇི་སྲིད་དུ་ཀྱེ་སྒྲུབ་པ་པོ་ཞེས་བོས་ནས་བཀའ་བསྒོ་བ་ཅི་ལགས་ཞེས་སྨྲ་བར་བྱེད་པ་དང༌། ཅི་བགྱི་བར་འགྱུར་ཞེས་སྨྲ་བ་དེ་སྲིད་དུ་<line/>
བཟླས་པར་བྱའོ། །དེ་ནས་བརྩམས་ཏེ་འཇིག་རྟེན་གསུམ་གྱི་རྒྱལ་སྲིད་ཀྱང་སྟེར་རོ། །དངོས་གྲུབ་གཞན་ལྟ་སྨོས་ཀྱང་ཅི་དགོས། དེ་བཞིན་དུ་ཕྲ་མ་གཤིན་རྗེའི་གཤེད་དང༌། འདོད་ཆགས་<line/>
གཤིན་རྗེའི་གཤེད། ཕྲག་དོག་གཤིན་རྗེའི་གཤེད་སྒྲུབ་པར་འདོད་ན། དེ་བཞིན་ཉིད་དུ་འབྲས་བུ་སྒྲུབ་པའི་གསང་སྔགས་ནི། ཨོཾ་མོ་ཧཱ་ཡ་མཱ་ནྟ་ཀྲྀ་ཏ་ཨཱ་གཙྪ་ཨཱ་གཙྪ་ཧཱུཾ་ཧཱུཾ་ཕཊ་ཕཊ། ཨོཾ་<line/>
བི་ཤུ་ན་ཡ་མཱནྟ་ཀྲྀཏ་ཨཱ་གཙྪ་ཨཱ་གཙྪ་ཧཱུཾ་ཧཱུཾ་ཕཊ་ཕཊ། ཨོཾ་རཱ་ག་ཡ་མཱནྟ་ཀྲྀ་ཨཱ་གཙྪ་ཨཱ་གཙྪ་ཧཱུཾ་ཧཱུཾ་ཕཊ་ཕཊ། ཨོཾ་ཨཱི་ཪྵྱ་ཡ་མཱ་ནྟ་ཀྲིཏ་ཨཱ་གཙྪ་ཨཱ་གཙྪ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བཟླས་པར་<line/>
</page>
<page index="13" id="474B">བྱའོ། དེ་ནས་གཏི་མུག་དགའ་མ་སྒྲུབ་པར་འདོད་ན་གཏི་མུག་དགའ་མ་ལྟ་བུའི་སྔར་བརྗོད་པའི་ལྷ་མོའི་གཟུགས་མ་ཧེ་ལ་ཞོན་པ་བདག་ཉིད་དང་ལྷན་ཅིག་བ་བྱས་ནས་སྔར་བཞིན་དུ་མནན་ཏེ། ཇི་<line/>
སྲིད་དུ་འོངས་ནས་ཅི་བགྱི་བར་འགྱུར་རོ་ཞེས་སྨྲ་བ་དེ་སྲིད་དུ་བཟླས་པར་བྱའོ། །དེ་ནས་བརྩམས་ནས་སྒྲུབ་པ་པོ་མངོན་པར་འདོད་པ་ཕུན་སུམ་ཚོགས་པར་འགྱུར་རོ་ཞེས་སོ། །དེ་བཞིན་དུ་ཕྲ་མ་དགའ་<line/>
མ་དང༌། འདོད་ཆགས་དགའ་མ་དང༌། ཕྲག་དོག་དགའ་མ་བསྒྲུབ་པར་བྱའོ། །དེ་ནས་སྔགས་ནི། ཨོཾ་མོ་ཧཱ་ར་ཏི་ཨཱ་གཙྪ་ཨཱ་གཙྪ་ཧཱུཾ་ཛཿ། ཨོཾ་བི་ཤུ་ནཱ་ར་ཏི་ཨཱ་གཙྪ་ཨཱ་གཙྪ་ཧཱུཾ་ཛཿ། ཨོཾ་རཱ་གཱ་ར་ཏི་<line/>
ཨཱ་གཙྪ་ཨཱ་གཙྪ་ཧཱུཾ་ཛཿ། ཨོཾ་ཨཱིཪྵྱ་ར་ཏི་ཨཱ་གཙྪ་ཨཱ་གཙྪ་ཧཱུཾ་ཛཿ། ཞེས་བཟླས་བར་བྱའོ། །ཡང་ན། ཨོཾ་བྫྲ་ཙ་རྩི་ཀེ་ཨཱ་གཙྪ་ཨཱ་གཙྪ་ཧཱུཾ་ཛཿ། དེ་བཞིན་དུ། བྫྲ་ཝཱ་རཱ་ཧཱི། བྫྲ་སྭ་ར་སྭ་སྟི། བྫྲ་གཽ་རཱི་<line/>
ཞེས་བཟླས་པར་བྱའོ། །དེ་ནས་གནོད་སྦྱིན་སྒྲུབ་པར་འདོད་ན། དེའི་ཚེ་འཇིག་རྟེན་གྱི་དངོས་གྲུབ་སྒྲུབ་པའི་འདུ་ཤེས་ཀྱིས་གནོད་སྦྱིན་གྱི་གཟུགས་བརྙན་བྱས་ཏེ། དེ་མནན་ཏེ་བསྒྲུབ་པར་བྱའོ། །<line/>
བཀའ་བསྒོ་བ་ཐམས་ཅད་ཕུན་སུམ་ཚོགས་པར་འགྱུར་རོ། །དེ་བཞིན་དུ་གནོད་སྦྱིན་མོ་དང༌། ཀླུ་དང༌། ཀླུ་མོ་དང༌། ཡི་དྭགས་དང༌། ཡི་དྭགས་མོ་དང༌། ཤ་ཟ་དང༌། ཤ་ཟ་མོ་དང༌། ལྷ་དང༌། ལྷ་<line/>
མོ་དང༌། མི་དང༌། མི་མོ་ཡང་ངོ༌། །གཞན་ཡང་མངོན་དུ་བསྒྲུབས་པར་བྱས་ཏེ། ཨོཾ་ཧྲཱིཿཥྚྲཱིཿབི་ཀྲྀ་ཏཱ་ན་ན་ཆེ་གེ་མོ་སཱ་དྷ་ཡ་ས་དྷ་ཡ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བཟླས་པར་བྱའོ། །དེ་ནས་རྡོ་རྗེ་དབྱུག་པ།<line/>
</page>
<page index="14" id="475A">༄༅། །སྒྲུབ་པར་འདོད་ན། སྐར་མ་རྒྱལ་ལ་རྡོ་རྗེའི་དབྱུག་པ་ཤིང་ལས་བྱུང་བ་སོར་མོ་སུམ་ཅུ་པའི་དབྱུག་པ་བྱས་ནས་བ་བྱུང་ལྔས་བྱུགས་ཏེ་ཙནྡན་དང༌། མེ་ཏོག་གི་ཕྲོས་<line/>
བས་ཉེ་བར་མཛེས་པར་བྱས་ཏེ། གང་དེ་ཐོག་མར་རལ་གྲིའི་ཚུལ་གྱིས་བཟུང་ནས་ཇི་སྲིད་དུ་འབར་བར་གྱུར་པ་དེ་སྲིད་དུ་བཟླས་པར་བྱའོ། །དེ་ནས་དབྱུག་པ་འཛིན་པར་འགྱུར་ཏེ། གཤིན་<line/>
རྗེའི་གཤེད་དང་མཚུངས་པར་ཕ་རོལ་གནོན་ཏོ། །ཨོཾ་ཧྲཱིཿཥྚྲཱིཿབི་ཀྲྀ་ཏཱ་ན་ན་བྫྲ་དཎྜ་ཛྭ་ལ་ཡ་ཛྭ་ལ་ཡ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བཟླས་པར་བྱའོ། །དེ་ནས་ཐོད་བསྒྲུབ་པར་འདོད་ན་<line/>
གཤིན་རྗེའི་གཤེད་ཤིང་གི་གཟུགས་ཐོད་པ་སོར་མོ་སུམ་ཅུ་སོ་གཉིས་པ་བྱས་ནས་སྔར་བཞིན་དུ་ལག་པ་གཡོན་པས་ཐོགས་ཏེ། ལག་པ་གཡས་བས་གཡོགས་ནས་ཇི་སྲིད་དུ་<line/>
འབར་བར་གྱུར་པ་དེ་སྲིད་དུ་བཟླས་པར་བྱའོ། །འབྲས་བུ་ནི་དེ་ལྟ་བུ་ཁོ་ནའོ། །སྔགས་ལ་ནི། ཀ་པཱ་ལཾ་ཛྭཱ་ལ་ཡ་ཞེས་པ་ཁྱད་པར་རོ། །དེ་ནས་དབྱུག་བའི་ཕྱག་རྒྱ་བསྒྲུབ་པར་བྱ་སྟེ། དེའི་<line/>
ཚེ་ལག་པ་གཡས་པ་ཁུ་ཚུར་བྱས་ནས་སྡིགས་མཛུབ་བརྐྱང་པར་བྱའོ། །དེའི་ཕྱག་རྒྱ་བཅིངས་ནས་ཇི་སྲིད་དུ་འབར་བར་འགྱུར་པ་དེ་སྲིད་དུ་བཟླས་པར་བྱའོ། །དེ་ནས་གཤིན་རྗེའི་གཤེད་<line/>
ཀྱི་གཟུགས་ཀྱི་དངོས་གྲུབ་ཏུ་འགྱུར་རོ། །སྔགས་ལ་ནི། དཎྜཾ་མུ་ཏྲཱཾ་ཛྭཱ་ལ་ཡ། ཞེས་པ་ཁྱད་པར་རོ། །འདི་ནི། འདོད་པ་ལྔ་པོ་ཐམས་ཅད་ལ་ཉེ་བར་ལོངས་སྤྱོད་པ་ཉིད་ཀྱིས་ཐམས་ཅད་<line/>
</page>
<page index="15" id="475B">བསྒྲུབ་པར་བྱའོ་ཞེས་ཏེ། ཇི་ལྟར་རྙེད་པའི་དམ་ཚིག་གི་རྫས་བསམ་པ་རབ་ཏུ་རྫོགས་པའི་དོན་དུ་བཟའ་བར་བྱ་ཞིང༌། བཏུང་བར་བྱའོ། །ཡང་ནས་ཡང་དུ་གང་ཅིའང་རུང༌། །དེ་ཀུན་གདོན་མི་ཟ་<line/>
བར་ཡང༌། །བཟའ་བྱ་ཐམས་ཅད་བཏུང་བར་བྱ། །ཕུང་ཀུན་གཤིན་རྗེའི་གཤེད་ལ་དབུལ། །ཞེས་པ་དངོས་གྲུབ་ཆེན་པོ་སྒྲུབ་པའི་ཆོ་གའི་ལེའུ་སྟེ་གཉིས་པའོ།། །།དེ་ནས་<line/>
དངོས་གྲུབ་ཕྲན་ཚེགས་སྒྲུབ་པར་འདོད་ན། དེ་ལ་ཞི་བ་ཅན་ལ་སོགས་པ་བསྒྲུབ་པར་བྱ་སྟེ། གྲོག་ལ་ཡང་ལན་བརྒྱ་རྩ་བརྒྱད་དུ་བསྔགས་པའི་འོ་མས་རྩིབས་བཅུ་གཉིས་པའི་འཁོར་ལོ་སོ་སོ་ཐ་དད་པ་<line/>
མངོན་པར་བྲི་བར་བྱའོ། །དེའི་ཤར་སྒོ་ནས་བརྩམས་ཏེ། གཡས་བསྐོར་གྱིས་ཡི་གེ་བཅུ་གཉིས་བྲི་བར་བྱའོ། །ཨོཾ་ཧྲཱིཿཥྚྲཱིཿབི་ཀྲྀ་ཏཱ་ན་ན་ཧཱུཾ་ཧཱུཾ་ཕཊ་ཕཊ། དབུས་སུ་ཆུའི་ས་བོན་བཾ་ཡིག་བྲི་བར་<line/>
བྱ་སྟེ། བཾ་ཡིག་གཉིས་ཀྱི་ཁ་སྦྱར་ལ་བསྒྲུབ་བྱའི་མིང་དེའི་དབུས་སུ་བྲི་བར་བྱའོ། །ཕྱི་རོལ་ཏུ་ཡི་གེས་བསྐོར་བར་བྱའོ། །དེ་ནས་ཁ་སྦྱོར་དུ་བྱས་ནས་སྐུད་པ་དཀར་པོས་དཀྲིས་ནས་མྱོས་བྱེད་ཀྱིས་<line/>
དཀྲིས་ཏེ་བརྒྱ་རྩ་བརྒྱད་དུ་བྱིན་གྱིས་བརླབས་ལ་འོ་མས་གང་བའི་བུམ་པར་བཅུག་སྟེ། སྔགས་བཟླས་པར་བྱའོ། །ཇི་ལྟར་འབྱོར་པའི་མཆོད་པ་བྱས་ནས། ཨོཾ་ཧྲཱིཿཥྚྲའིཿབི་ཀྲྀ་ཏཱ་ན་ན་བ་དེ་བ་དཏྟ་སྱ་<line/>
ཤཱནྟིཾ་ཀུ་རུ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བཟླས་པ་བྱ་སྟེ་ཞི་བར་འགྱུར་རོ། །འཇིག་རྟེན་པ་རྣམས་ཀྱི་སྡིག་པ་དང་ནད་ཡླ་སོགས་པ་ཉེ་བར་འཚེ་བ་གྲོང་གི་ཕྱོགས་བཅུ་རྣམས་སུ། ཨོཾ་ཧྲཱིཿཥྚྲཱིཿ་<line/>
</page>
<page index="16" id="476A">༄༅། །བི་ཀྲྀ་ཏཱ་ན་ན་གྲཱ་མ་ཨ་མུ་ཀ་སྱ་སརྦོ་པ་དྲ་ཝ་ཤཱ་ནྟིཾ་ཀུ་རུ་ཀུ་རུ་ཧཱུཾ་ཧཱུཾ་བ་ལིཾ་གྲྀཧྞ་གྲྀཧྞ་ཕཊ་ཕཊ་སྭཱ་ཧཱ། ཞེས་པ་འདིས་ལན་བདུན་དུ་བྱིན་གྱིས་བརླབས་ནས་གཏོར་<line/>
མའི་ཆེ་གས་སྦྱིན་པར་བྱའོ། །ཕྱི་རོལ་ལ་སོགས་པ་སྔོན་དུ་བྱས་ཏེ་འོ་མས་སྦགས་པའི་སྦྱིན་སྲེག་གྲོང་གི་དབུས་ཇི་སྲིད་པར་བྱས་ན་ཉེ་བར་འཚེ་བ་ཐམས་ཅད་ཞི་བར་འགྱུར་རོ། །དེ་<line/>
ནས་རྒྱས་པར་བྱ་བར་འདོད་ན། །སྔར་བཞིན་དུ་འཁོར་ལོ་གཉིས་མངོན་པར་བྲིས་ཏེ་ཡི་གེ་བཅུ་གཉིས་པོ་རྣམས་ཀྱི་དབུས་སུ་བྷྲཱུཾ་ཡིག་དཀྱིལ་འཁོར་གྱི་འཁོར་ལོའི་ས་བོན་བྲི་བར་བྱའོ། །<line/>
དེའི་དབུས་སུ་བསྒྲུབ་བྱའི་བོ་ཥཊ་གཉིས་ཁ་སྦྱར་བ་བྲི་བར་བྱའོ། །ཕྱི་རོལ་དུ་གུར་གུམ་གྱིས་གྲུ་བཞི་པའི་རི་མོ་གསུམ་གྱིས་བསྐོར་བར་བྱའོ། །དེ་སྐུད་པ་སེར་པོས་དཀྲིས་ནས་བརྒྱ་རྩ་<line/>
བརྒྱད་དུ་མངོན་པར་བསྔགས་ཏེ། མར་དང་སྦྲང་རྩིས་གང་བའི་བུམ་པར་བཅུག་ནས་སྔགས་བཟླས་པར་བྱའོ། །ཇི་ལྟར་འབྱོར་པའི་མཆོད་པ་བྱས་ནས་སྔགས་བཟླས་པར་བྱ་སྟེ། ཨོཾ་<line/>
ཧྲཱིཿཥྚཱིཿབེ་ཀྲྀ་ཏཱ་ན་ན་བྷྲཱུཾ་བཽ་ཥཊ་ལྷ་སྦྱིན་གྱི་པུ་ཥྚིཾ་ཀུ་རུ་བཽ་ཥཊ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བཟླས་པར་བྱའོ། །ཇི་སྲིད་དུ་ནོར་འཕེལ་ཞིང་རྒྱས་པར་གྱུར་གྱི་བར་དུའོ་ཞེས་པའོ། །སྔགས་<line/>
བཟླས་པའི་བར་མ་ཆད་པར་ཞོའི་ཟན་གྱིས་སྦྱིན་སྲེག་བྱའོ། །དེ་ནས་དབང་དུ་བྱེད་པར་འདོད་ན་སྔར་བཞིན་དུ་འཁོར་ལོ་གཉིས་ལ་སེན་རྩིའི་ཁུ་བས་ཡི་གེ་བཅུ་གཉིས་པོ་རྣམས་མངོན་པར་<line/>
</page>
<page index="17" id="476B">བྲིས་ཏེ། དབུས་སུ་ཧྲཱིཿཡིག་ཀུ་རུ་ཀུལླེའི་ས་བོན་ནོ། །དབུས་སུ་ཧོཿཡིག་གཉིས་ཁ་སྦྱར་བ་ཀུན་བྲིའོ། །ཕྱི་རོལ་ཏུ་གྲུ་གསུམ་པའི་རི་མོས་བསྐོར་བར་བྱའོ། །དེ་ནས་སྲད་བུ་དམར་པོས་ཀུན་ཏུ་<line/>
དཀྲིས་ནས་བརྒྱ་རྩ་བརྒྱད་དུ་བྱིན་གྱིས་བརླབས་ལ་མ་མར་དང་སྦྲང་རྩིས་གང་བའི་ཁམ་ཕོར་ལ་རྒྱ་སྐྱེགས་ཀྱི་ཁུ་བས་བྲིས་ཏེ་བཅུག་ནས་ཇི་ལྟར་འབྱོར་བའི་མཆོད་པ་བྱས་ནས་སྔགས་བཟླས་པར་བྱའོ།<line/>
ཨོཾ་ཧྲཱིཿཥྚྟཱིཿཔི་ཀྲྀ་ཏཱ་ན་ན་ཧྲཱིཿཧོ། །ལྷ་སྦྱིན་གྱིས་ལྷ་སྦྱིན་ལ། ཝ་ཤ་མཱ་ན་ཡ་ཧོཿཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་ཇི་སྲིད་དབང་དུ་གྱུར་གྱི་བར་དུ་བཟླས་པར་བྱའོ། །སྔགས་བཟླས་པའི་མཐར་ནི།<line/>
ལན་ཚྭ་དང་ལྷན་ཅིག་པའི་མེ་ཏོག་དམར་པོ་དང་ལྡན་པའི་སྦྱིན་སྲེག་བྱའོ། །དེ་ནས་གོང་བུ་དགུག་པར་སེམས་ན་དུར་ཁྲོད་ཀྱི་སོལ་བ་དང་སའི་གཟུགས་བརྙན་གྱི་དབུས་སུ་སྔགས་དང་དེ་<line/>
ཉིད་ཀྱི་མིང་སྙིང་གར་བཅུག་སྟེ། རྐང་པའི་མཐེ་བོས་མནན་ནས་བཟླས་པ་བྱ་སྟེ། འདི་ཁོ་ན་བསྒྲུབ་བྱའི་གོང་བུ་ཞེས་ཇི་སྲིད་དུ་གོང་བུ་ཁུགས་པར་གྱུར་གྱི་བར་དུ་བཟླས་པར་བྱའོ། །སྔགས་ལ་<line/>
ནི༑ ཝ་ཤ་མཱ་ན་ཡའི་གནས་སཱ་ཨཱ་ཀཪྵ་ཡ་ཧཱུཾ་ཞེས་པ་དང༌། ཧོཿཡིག་གནས་སུ་ཛཿཞེས་པ་ནི། ཁྱད་པར་རོ། །ཨོཾ་མརྨེ་མརྨཱ་ཨ་བི་གྷ་ཏེ་ཨོཾ་ཙ་རྩི་ཀེ་ཧ་ར་ཧ་ར་བུ་ཀྐཾ་མཱ་ར་ཡ་མཱ་ར་ཡ་ཆེ་<line/>
གེ་མོའི་ཆེད་དུ་ཛཿ་ཨོཾ་གཾ་བྷི་རི་ཙ་རྩི་གེ་པ་ཧཱུཾ་ཤོ་ཎི་ཏ་པྲཱི་ཡེ་གཾ་བྷཱི་ར་ཆེ་གེ་མོ་ལ་ཛཿ། ཤིང་གཅིག་གམ་དུར་ཁྲོད་དམ་རི་བོཾ་རུ་ལྷོར་མངོན་པར་ཕྱོགས་པས་གཅེར་བུར་བྱུང་ནས་བརྒྱ་རྩ་<line/>
</page>
<page index="18" id="477A">༄༅། །བརྒྱད་དུ་བཟླས་པར་བྱའོ། །དེ་ནས་འགྲུབ་པར་ཐེ་ཚོམ་མེད་དོ། །བཅོམ་ལྡན་འདས་སྔགས་ཀྱི་ཆོ་ག་ཇི་ལྟ་བུ། བཅོམ་ལྡན་འདས་ཀྱིས་བཀའ་སྩལ་པ།<line/>
དབེན་པར་གཅིག་པུ་ཅན་དུ་གྱུར་པས་རྗེ་བཙུན་གྱི་བྲིས་སྐུ་རབ་ཏུ་གསལ་བའི་ཕྱོགས་བཅུར་གནས་པའི་བླ་མ་དང་སངས་རྒྱས་དང༌། བྱང་ཆུབ་སེམས་དཔའ་རྣམས་མངོན་སུམ་<line/>
དུ་བྱས་ནས་མིའི་རུས་པ་བཅད་པ་དང༌། ཁྲག་ཆེན་པོ་དང༌། བྱ་རོག་ཆེན་པོའི་ཁྲག་གིས་སོར་མོ་བཅུ་གཉིས་པའི་རྟིབས་བཅུ་གཉིས་པའི་རྣམ་པའི་འཁོར་ལོའི་དབུས་སུ་རླུང་གི་ས་<line/>
བོན་ནོ། །དེའི་ཁོངས་སུ་དགྲའི་མིང་རྣམ་པར་བཅད་པ་དང་བཅས་བ་ཁ་སྦྱར་ལ། བྱ་རོག་གི་མགྲིན་པ་ལ་བཅིངས་ནས་གལ་ཏེ་མ་བཀྲོལ་བ་དེའི་ཚེ་ཚར་གཅོད་དོ། །དེའི་ཚེ་ཚར་མ་ཆོད་<line/>
ན་དེ་ལས་བོན་བཅུ་གཉིས་བྲི་བར་བྱའོ། །ཕཊ་ཕཊ་ཧཱུཾ་ཧཱུཾ་ན་ན་ཏཱ་ཀྲྀ་བི་ཥྚཱིཿཧྲཱིཿཨོཾ། །ཇི་ལྟར་འབྱོར་བའི་མཆོད་པ་བྱས་ནས་སྟོབས་པོ་ཆེ་ས་གདུག་པ་བྱིན་ནས་གལ་ཏེ་རྒྱུན་ལ་བསྐུར་<line/>
བར་བྱའོ། །གལ་ཏེ་མ་ཡིན་ན་ཁྭ་ཏའི་གཤོག་པ་ལ་ལན་བདུན་དུ་བསྔགས་ཏེ་ཁྱིམ་གྱི་སྒོ་རུ་མིང་ནས་སྨོས་ན་འཕྲལ་དུ་སྐྲོད་པར་བྱེད་དེ་དེ་ཚར་གཅོད་དོ། །དེ་བཞིན་དུ་རྩིབས་བཅུ་<line/>
གཉིས་པའི་འཁོར་ལོའི་དབུས་སུ་ཚ་བ་གསུམ་དང༌། དུག་དང༌། སྐེ་ཚེ་དང༌། རུས་པ་ཆེན་པོ་དང༌། བུད་ཤིང་གི་མེའི་ས་བོན་གྱི་དབུས་སུ་རྣམ་པར་བཅད་པ་དང་བཅས་པའི་ཡ་<line/>
</page>
<page index="19" id="477B">ཡིག་གཉིས་ཁ་སྦྱར་ལ་ཐ་ཡིག་གཉིས་ཀྱིས་ཕྱི་རོལ་ནས་བསྐོར་ཏེ་མེའི་ཤིང་གི་མ་ལ་གདུང་བར་བྱའོ། །དེ་བུ་ཁྱེའུའི་སྟེང་དུ་བཟུང་ན་དེའི་སྐད་ཅིག་ལ་འཆི་བར་འགྱུར་རོ། །གལ་ཏེ་མ་<line/>
ཡིན་ན་མིའི་རུས་པ་སོར་བཞི་པ་ལ་ལན་བདུན་དུ་མངོན་པར་བསྔགས་པར་བྱས་ནས་དགྲའི་སྒོར་ཟླ་བར་བྱའོ། །དེ་ཡིས་ཁྱིམ་ནས་སྐྲོད་པར་བྱེད་དོ། །དེ་བཞིན་ཉིད་དུ་ས་བོན་བཅུ་གཉིས་<line/>
ཡོངས་སུ་གྱུར་པས་རྩིབས་བཅུ་གཉིས་པའི་འཁོར་ལོའི་དབུས་སུ་ཙནྡན་ལ་ཛི་ཝ་དང༌། ཀཥྠི་ཀ་དང༌། གཞན་གྱིས་མི་ཐུབ་པའམ་འཁྲི་ཤིང་གི་ཆུའི་ས་བོན་གྱི་དབུས་སུ་དེ་ཉིད་གཉིས་<line/>
ཀྱིས་ཁ་སྦྱར་ལ་ཐ་ཡིག་གཉིས་ཕྱི་རོལ་དུ་བསྐོར་བར་བྱའོ། །བརྒྱ་རྩ་བརྒྱད་བཟླས་སོ། །འོ་མས་བཀང་བཞིན་དུ་རཱ་ཛཱ་ཏ་དང་མེ་ཏོག་དམར་པོ་འབུམ་ཕྲག་གཅིག་ལ་འཆི་བ་མེད་ཅིང་དེ་<line/>
ལས་གཞན་དུ་ཡང་རཱ་ཛཱ་ཏ་དེའི་དངོས་པོ་འགྲོ་པ་མེད་དོ། །དེའི་ཚེ་བདག་ཉིད་མཚམས་མེད་པ་ལྔ་བྱེད་པ་ཡང་བྲལ་བར་འགྱུར་རོ། །ཡང་ན་ཤིང་སེ་ཕ་ལའི་འབྲས་བུ་དང་ལྡན་པ་ལྟ་བའི་<line/>
མེ་ཏོག་དམར་པོ་རྣམས་ཀྱིས་དེ་བཞིན་ཉིད་དུ་ས་བོན་བཅུ་གཉིས་ཀྱིས་ཡོངས་སུ་གང་བའི་ཁམ་ཕོར་དུ་བཞག་ནས་བཟླས་པར་བྱའོ། །ལྷ་དང༌། ལྷ་མ་ཡིན་དང༌། མིའམ་ཅི་དང༌། ལྟོ་<line/>
འབྱེ་ཆེན་པོ་དང༌། སྦྲུལ་གདུག་པ་དང༌། མཁའ་འགྲོ་དང༌། མཁའ་འགྲོ་དང༌། གནོད་སྦྱིན་དང༌། སྲིན་པོ་དང༌། གདུལ་དཀའ་བའི་མི་དང༌། མི་བདག་རྒྱལ་པོ་ལ་སོགས་པ་རྣམས་<line/>
</page>
<page index="20" id="478A">༄༅། །འབངས་དང་འབངས་མོའི་དངོས་པོ་འགྲོ་བར་བྱེད་དོ། །གཤིན་རྗེ་གཤེད་དམར་པོའི་རྒྱུད་དུ་ཐུན་མོང་གི་ཞི་བ་ཅན་ལ་སོགས་པའི་ཆོ་གའི་ལེའུ་སྟེ་གསུམ་<line/>
པའོ།། །།དེ་ནས་མངའ་བདག་དམ་འཁྱུང་ཅིང༌། །ཚེམས་ཀྱིས་མ་མཆུ་འཚིར་མཛད་པ། །དེ་ལ་བདག་མེད་མས་སེམས་ཅན། །དོན་ཕྱིར་ཕན་བྱུང་ཞུས་པ་ནི། །<line/>
བཅོམ་ལྡན་ཇི་ལྟར་སེམས་ཅན་རྣམས། །ཇི་ལྟར་རྒྱལ་པོ་རྣམས་སུ་འགྱུར། །བཅོམ་ལྡན་འདས་ཀྱིས་བཀའ་སྩལ་པ། །ལྷ་མོ་ངོ་མཆོག་པའི་ཕྱིར། །ཁྱོད་ལ་བཤད་པར་བྱ་ཡི་<line/>
ཉོན༑ ༑ཡ་ཡིག་དང་བ་ཡིག་དག་ལས་ཀྱང་གཞན་དུ་སྐར་མ་རྒྱལ་གྱི་གཞི་པ་ལ་ལ་བྚིཀ་བྱེད་དུ་བཅུག་ལ་སྐར་མ་རྒྱལ་ལས་ས་གསུམ་པོ་བསྒྲུབ་པར་བྱའོ། །རྒྱལ་རིགས་ཀྱི་རིགས་<line/>
ཀྱི་ཁྱིམ་ལྔ་རུ་གསང་སྔགས་སྟོང་ཕྲག་བཟླས་པར་བྱའོ། །རྣལ་འབྱོར་མའི་རྡོ་རྗེ་ཉིད་མ་བསང་གཏོར་དང༌། རང་གི་གསང་སྔགས་སྒྲུབ་པ་ནི་སྔོན་དུ་ཁྲི་བཟླས་པའི་སྒྲུབ་པ་ལས་སོ། །<line/>
གསེར་དང༌། དངུལ་དང༌། བྱི་རུ་དང༌། བཻ་ཌཱུཪྻ་དང༌། མཱ་ལི་ཀ་ལ་བསྙེན་པ་འབུམ་ཕྲག་གཅིག་དང༌། དེ་བཞིན་དུ་བཅུའི་ཆ་ཤས་ཀྱི་སྦྱིན་སྲེག་བྱའོ། །རྡོ་རྗེའི་ས་ལ་འབད་པ་ལས་<line/>
སླར་ཡང༌། ཏཾ་བཾ་ཅི་པཾ་རཾ། ཕྱོགས་རྣམས་སུ་རྣམ་པར་གཞག་པར་བྱའོ། །དབུས་སུ་རྒྱན་ཐམས་ཅད་ཀྱིས་བརྒྱན་པ་གསང་སྔགས་ལ་བརྩོན་པ་མཉམ་པར་གཞག་པའི་རྣལ་འབྱོར་<line/>
</page>
<page index="21" id="478B">པས་གང་སྔགས་ཀྱི་ལྷའི་བདག་ཉིད་རྣམས་ལ་ཉེར་སྤྱོད་ལྔའི་མཆོད་པ་རྣམས་ཀྱིས་དང༌། ཕྱོགས་བཞིར་རྡོ་རྗེ་ཐོད་པ་རྣམས་སུ་ཡང་དག་པར་གང་བའི་གཏོར་མ་བྱས་ཏེ་ཕྱི་རོལ་ཏུ་<line/>
ཕྱོགས་ཀྱི་གཏོར་མ་བྱས་ནས་དེ་བཞིན་དུ་བགེགས་ལ་ཕུར་པ་དང༌། །མཆོད་སྦྱིན་གྱི་ཤིང་ལས་བྱུང་བའི་དབྱུག་པ་རྣམས་ཀྱིས་འགྱིངས་པ་དང་བཅས་པས་གསང་སྔགས་ཀློག་གོ། །<line/>
ཕྱི་རོལ་དུ་ཡང་དེ་ཉིད་དོ། །ངོས་བཞིའི་ཕྱི་རོལ་ཏུ་བྲཾ་པཾ་གྲཾ་ཤིང༌། གཏོར་མ་སྦྱིན་པ་སྔོན་དུ་འགྲོ་པས་དྲིལ་བུ་དཀྲོལ་ཏེ། དེ་བཞིན་དུ་ཀློག་པར་བྱེད་པའི་ཀློག་པ་པོ་དང༌། སྒྲུབ་པ་<line/>
པོ་བཞིས་གར་བྱེད་པ་ལ་བརྩོན་པའོ། །ཉམས་པ་དང་འགོག་པ་ཞེས་སོ། །སཱ་ལུ་ལ་སོགས་པ་ལྔ་བཟའ་བ་དང༌། བཟའ་བ་མ་ཡིན་པ་དང་བཅས་པ་མེད་དོ་ཞེས་པ་བསོད་ནམས་རྣམ་<line/>
བཞི་ཤེས་པར་བྱའོ། །ཇི་ལྟར་དབྱེ་བར་ཤེས་པར་བྱ་བ་མ་ཡིན་ཏེ། ཡོངས་སུ་གང་བའི་ཐོད་པ་རུ་ཆང་གི་བཏུང་བ་ཅུང་ཟད་བྱའོ། །ཐབ་ཏུ་ཡང་བློ་དང་ལྡན་པས་སྦྱིན་སྲེག་བྱའོ། །ཇི་<line/>
ལྟར་གསང་སྔགས་མཉམ་པར་གཞག་པས་དཔའ་བོའི་དབང་པོ་ཉིད་བསྒྲུབ་པར་བྱའོ། །དེ་ནས་སྦྱིན་སྲེག་འབུམ་ཕྲག་གཅིག་བྱས་ན་གལ་ཏེ་འདོད་ན་ཕྱི་རོལ་གྱི་ཐུན་མོང་གི་འཁོར་<line/>
ལོས་སྒྱུར་བ་ཐོབ་བོ། །འདི་ཉིད་ཀྱིས་ཉིས་འགྱུར་གྱིས་འགྱུར་བ་འདིར་ཐེ་ཚོམ་མེད་དོ། །དེ་ནས་ལྷ་མོས་གསོལ་པ་ཕྲ་མོའི་རྒྱལ་སྲིད་ཐོབ་པ་ལ་དགྲ་འབྱུང་ངོ༌། །ཐབས་ཆེས་མང་པོ་ཅི་<line/>
</page>
<page index="22" id="479A">༄༅། །ཡིས་ལྷའི་དབང་པོ་ཡིད་ཀྱི་ཤིང་རྟ་ཡང་དག་པར་རྫོགས་པར་འགྲོ་བ་ལགས། བཅོམ་ལྡན་འདས་ཀྱིས་བཀའ་སྩལ་པ། གལ་ཏེ་སྙིང་རྗེ་དང་ལྡན་པ་སེམས་<line/>
ཅན་གྱི་བསམ་པ་ཡོངས་སུ་རྫོགས་པར་བྱེད་པར་འགྱུར་པ་དང༌། གལ་ཏེ་དགེ་འདུན་མཆོད་པའི་ཚོགས་ཀྱི་བཟའ་བར་བྱ་བ་ཡང་རྗེས་སུ་ཉིན་རེར་བྱེད་པ་དང༌། དེའི་དོན་ཡང་བྱ་སྟེ།<line/>
སེམས་ཅན་མཆོད་པར་བྱས་པར་འགྱུར་རོ། །སྔགས་ཀྱི་བསམ་གཏན་ལ་བརྩོན་པས་དང་པོར་དབང་བསྐུར་བར་བྱ་སྟེ། རང་གི་སྙིང་པོ་དང་ཉེ་བའི་སྙིང་པོའི་གསང་བའི་སྔགས་<line/>
རབ་ཏུ་སྦྱིན་པར་བྱའོ། །ཐུན་མཚམས་གསུམ་དུ་གཏོར་མ་དྲུག་ཅུ་རྩ་བཞི་བ་བྱིན་ནས་ཇི་ལྟ་བ་བཞིན་དུ་བྱའོ། །བྱ་བའི་རང་བཞིན་དེས་སེམས་ཅན་མཆོད་ད་ཇི་ལྟ་བ་བཞིན་དུ་<line/>
འགྱུར་རོ། །བཀོད་པ་ལྔ་བྱ་སྟེ། གསང་བར་བྱས་ནས་རང་གི་མཆོད་སྦྱིན་གྱི་མཐར་གཏོར་མ་དབུལ་བར་བྱའོ། །སྔགས་ཀྱི་བསམ་གཏན་ལ་བརྩོན་པས་རྣལ་འབྱོར་མ་བཞིས་<line/>
མཆོད་པ་མང་པོ་དང་དབང་བསྐུར་བར་ཡང་བྱའོ། །རྒྱན་ལྔ་དང་ནི་ཡང་དག་ལྡན། །རྟག་ཏུ་མྱོས་བྱེད་མང་པོ་དང༌། །གྲི་གུག་དང་ནི་ཐོད་པར་ལྡན། །ཀུན་ཏུ་སྟག་ལྤགས་ཤམ་ཐབས་དང༌།<line/>
སཱ་ལི་རྣམས་ཀྱིས་ཁ་བཀང་ནས། །ཁ་ནས་ཁ་ཡི་ནང་དུ་སྦྱིན། །སྒྲུབ་པོ་གཅིག་ནི་རྒྱལ་ཀུན་བརྒྱན། །གཡོན་པས་དྲིལ་བུ་དཀྲོལ་བྱེད་ཅིང༌། །གཡས་ཉིད་རྡོ་རྗེ་གསོར་བར་བྱེད། །ཁུ་<line/>
</page>
<page index="23" id="479B">ལྔ་ཡི་ནི་ཚད་ཀྱིས་ནི། །བྲིས་སྐུ་ལྔ་པོ་གྱིས་ཤིག་དང༌། །གཏི་མུག་ཕྲ་མ་འདོད་ཆགས་དང༌། །ཕྲག་དོག་ཁ་དོག་དབྱེ་ལས་བྲི། །དཀར་པོ་སེར་དམར་སྔོ་བསངས་རྣམས། །རང་རང་གཟུགས་ལ་<line/>
བྲི་བར་བྱ། །དབུས་སུ་གཤིན་རྗེའི་གཤེད་བྲིའོ། །སྔགས་ལ་མཆོག་ཏུ་གཞོལ་བ་ཡིས། །སྤྲང་ཆེན་སྣག་ཚ་བྱས་ནས་ནི། །མཆོག་གི་རུས་པས་བྲི་བར་བྱ། །ཨ་ཡིག་དང་ནི་བ་ཡིག་དག་<line/>
འབུམ་ཕྲག་བཞི་པོ་ཡང་དག་རྫོགས། །ཐབ་ཁུང་གྲུ་གསུམ་པའི་དབུས་སུ། །སྦྱིན་སྲེག་སྔགས་ལ་མཆོག་གཞོལ་བ། །ཕྱིར་གཞན་སློབ་དཔོན་བཞི་རྣམས་ཀྱིས། །དེ་བཞིན་ཐབ་ཏུ་འདབ་<line/>
གསུམ་གྱིས། །ཕྱི་ནས་ས་བོན་བཅུ་གཉིས་དང༌། །དེ་བཞིན་འཁོར་ལོ་བཅུ་གཉིས་ལ། །སྔགས་ཀྱིས་བོན་བྲི་བར་བྱ། །གྲོ་གསོད་བཅུ་དྲུག་ཉིད་ལའང༌། །མིང་མེད་ཀྱི་ནི་ཁྲག་ཉིད་ལ། །སེན་རྩི་<line/>
ཡིས་ནི་བསྲེས་པས་སམ། །ཡང་ན་རྒྱ་སྐྱེགས་ཁུ་བས་སོ། །ཡ་མ་རཱ་ཛ་ས་དོ་མེ་ཡ། ཡ་མེ་དོ་རུ་ཎ་ཡོ་ད་ཡ། ཡ་ད་ཡོ་ནི་རཱ་ཡཀྵེ་ཡ། ཡཀྵེ་ཡ་ཙ་ནི་རཱ་མ་ཡ། ལྷ་མོ་གསང་སྔགས་རྙེད་དཀའ་<line/>
འདི༑ ༑བདག་གིས་ངོ་མཆོག་པར་བཤད། །འདི་ཡི་སྔགས་ཀྱི་མཐུ་སྟོབས་ཀྱིས། །བདག་གིས་སངས་རྒྱས་ཉིད་སྒྲུབ་སྟེ། །འཇིག་རྟེན་གསུམ་གྱི་དབང་ཕྱུག་འགྲོ། །གསང་སྔགས་བརྩོན་<line/>
པས་སྦྱར་བྱས་ན། །སྡེ་དང་བཅས་པ་བར་སྣང་ལ། །འགྲོ་འགྱུར་འདི་ནི་ཐེ་ཚོམ་མེད། །གཤིན་རྗེའི་གཤེད་དམར་རྣལ་འབྱོར་པ། །ཁ་ཅིག་རྟག་ཏུ་དམ་ཚིག་བརྩོན། །རིགས་ལྔའི་བསྙེན་<line/>
</page>
<page index="24" id="480A">༄༅། །པར་གྱུར་པ་ཡང༌། །འབུམ་དུ་བཟླས་པས་བྲི་བར་བྱ། །ཕོ་ཉས་ཤར་གྱི་དཀྱིལ་འཁོར་དུ། །ཁམ་ཕོར་གཉིས་ཀྱི་དབུས་སུ་མར་དང་སྦྲང་རྩིས་ཡང་དག་པར་གང་<line/>
བ་ལ་བཞག་ནས་ཞོའི་ཟན་དང༌། ཡུངས་ཀར་དཀར་པོ་དང༌། ལན་ཚྭའི་སྦྱིན་སྲེག་བྱའོ། །ནུབ་ཀྱི་འདབ་མ་ལ་དེ་དང་མཚུངས་པའི་ཁམ་ཕོར་ལ་མེ་ཏོག་དམར་པོ་དང༌། སེན་རྩི་དང་<line/>
རྒྱ་སྐྱེགས་ཀྱི་ཁུ་བ་བསྲེས་པས་སྦྱིན་སྲེག་བྱའོ། །བྱང་ཕྱོགས་ཀྱི་འདབ་མ་ལ་སྦྲང་ཆེན་གྱིས་གང་བའི་ཁམ་ཕོར་ལ་ཡང་དག་པར་བཞག་ནས་ཐབ་ཁུང་གྲུ་གསུམ་དུ་ཤིང་སི་ཊྛ་ཀ་ཤུ་<line/>
དང༌། ཤིང་སཾ་ཀོ་ཙོ་དང༌། ཤིང་ཀཎྜི་ཀ་དང༌། དུག་དང༌། སྐེ་ཚེ་རྣམས་ཀྱིས་སྦྱིན་སྲེག་བྱའོ། །དགུ་ཡི་བདག་ཉིད་ཅན་འབད་པས། །དང་པོར་དམ་ཚིག་བྱས་ནས་ནི། །རྒྱན་ལྔ་ཡིས་<line/>
ནི་བརྒྱན་པ་ཡིས། །རྣལ་འབྱོར་མ་ཡང་དེ་དང་མཚུངས། །སྣ་ཚོགས་རིན་ཆེན་རང་བཞིན་བརྒྱན། །རྔ་ཡབ་དཀར་པོས་བརྒྱན་པ་ཡི། །ལག་པ་དག་གིས་རྡོར་དྲིལ་ཡང༌། །ཡང་ནས་ཡང་<line/>
དུ་གཏོར་མ་སྦྱིན། །ཇི་ལྟར་ཁ་ཅིག་ཡོན་ཕུལ་བས། །གང་གིས་མཉེས་པར་འགྱུར་པ་ཡིན། །དབུས་སུའང་དེ་དང་མཚུངས་པར་བྱ། །མཐའ་རུ་བཞི་འགྱུར་དུ་བྱའོ། །དགེ་འདུན་བཟའ་བ་<line/>
ཡང་བྱའོ། །དམན་དང་ཞན་ལ་རྗེས་བརྩེབ། །སོ་སོར་བདག་ནི་དམ་ཚིག་མཆོད། །ཤེས་རབ་བཅས་ཤིང་ཡོན་དང་བཅས། །རིགས་ནི་ལྔ་པོ་རྣམས་ཀྱིས་ནི། །དེ་ནས་ཞོ་བཅས་བཟའ་<line/>
</page>
<page index="25" id="480B">བ་ཡི༑ ༑མེ་ལ་སྦྱིན་སྲེག་བྱ་བའོ། །བློ་བཟང་འབད་པས་གཞག་མི་བྱ། །དབྱུག་པ་ལྷན་ཅིག་དེ་སྒོ་བཞིར། །རྔ་བོ་ཆེ་ཡི་སྒྲ་བྱའོ། །གང་དང་གང་དུ་སྒྲ་ཐོས་པ། །རོ་ལ་སྡེ་ནི་རབ་བྲོས་ནས། །རྣ་བ་རྣམས་<line/>
ནི་གསལ་བར་བྱེད། །མིག་གིས་མཐོང་བར་མི་བྱེད་ཅིང༌། །སྡེ་རྣམས་དབང་དུ་བྱེད་པ་དང༌། །མགོ་ལ་ཟུག་རྔུར་འགྱུར་བ་དང༌། །སྐྲོད་པ་དག་ནི་བྱེད་པ་ཡིན། །ཡང་ན་བྱའི་གཤོག་པ་ལ་<line/>
བཅིངས་ནས་བརྗོད་པར་བྱ་སྟེ། གནག་དང་གང་དུ་འགྲོ་བ་དེ་དང་དེ་ཉིད་དུ་ཕ་རོལ་གྱི་སྡེ་རྣམས་ནི། རང་གི་ཆུང་མ་ཡང་ཡོངས་སུ་དོར་ནས་སྨྱོ་བར་འགྱུར་རོ། །བདག་ཉིད་གཡུལ་ལ་མཆོག་ཏུ་<line/>
གཞོལ་བར་འགྱུར་རོ། །གླང་པོ་ཆེ་རྣམས་དང༌། རྟ་ལ་སོགས་པ་རྣམས་ཀྱིས་ལྡོག་སྟེ། བདག་ཉིད་ཀྱིས་སྡེ་ཡིས་འགྲོ་བར་བྱེད་དོ། །གང་གི་ཚེ་སྡེ་ཚན་གསུམ་གྱིས་གཡུལ་བྱས་ནས་དུམ་<line/>
བུས། སྟུང་བར་བྱེད་དོ། །ཕོ་ཉ་གཅིག་པུས་གནས་པས་ཇི་ལྟ་བ་བཞིན་དུ་འཚོ་བ་ཙམ་གྱིས་འཚོ་བར་བྱེད་དོ། །དེའི་ཐལ་བས་ཕ་རོལ་གྱི་སྡེ་གཤོག་པར་བྱེད་པའམ། ཀུན་ཏུ་བསྐོར་བས་<line/>
སྒྲིབ་པར་འགྱུར་རོ། །གློ་བུར་དུ་གླང་པོ་ཆེའི་ཚད་ཀྱི་རྡོ་བ་འབེབས་པར་བྱེད་དོ། །ཆར་ཆེན་པོ་འབེབས་པར་འགྱུར་རོ། །ཀླུའི་ཚུལ་གྱི་སྒྲུབ་པས་སྦྱིན་སྲེག་འབུམ་གྱིས་འདོད་པ་རྙེད་དོ། །ཤི་བའི་<line/>
ཕ་རོལ་ཏུ་ཡང་དགྲ་བོ་དེ་རྣམས་འབངས་སུ་འགྱུར་རོ། །འདི་ནི། སུམ་འགྱུར་གྱིས་ས་དང་འཇིག་རྟེན་གསུམ་ལ་དབང་བྱེད་པར་འགྱུར་རོ། །དེ་ནས་ཤིང་སེ་བ་ལའི་འབྲས་བུ་འབུམ་ཕྲག་<line/>
</page>
<page index="26" id="481A">༄༅། །གཅིག་གིས་དེའི་འབྲས་བུར་འགྱུར་རོ། །ཞེས་པ་གཤིན་རྗེའི་གཤེད་དམར་པོའི་རྒྱུད་དུ་དངོས་གྲུབ་ཕྲན་ཚེགས་ཀྱི་ལས་རབ་འབྱམས་ཀྱི་ལེའུ་སྟེ་<line/>
བཞི་པའོ།། །།དེ་ནས་བཅོམ་ལྡན་འདས་མས་གསོལ་པ། དེ་ནས་བྷ་ག་ལ་རྟགས་ཡང་དག་པར་སྦྱོར་བའི་ཁུ་བ་འདི་ནུ་མ་རབ་ཏུ་འཕེལ་བར་བྱ་བ་ལ་ནད་ཉམས་<line/>
པ་ལས་དང༌། ཡིད་བུད་མེད་ཀྱི་དབང་དུ་གྱུར་པ་མེད་པ་ལས་དང༌། དེ་འཆིང་བར་བྱེད་པ་ལས་ཀྱང་ཁུ་བས་ནུ་མ་ལ་བསྲུང་བ་དང༌། བསྐྱབ་པའི་སྦྱོར་བ་བཤད་དུ་གསོལ། དེ་<line/>
ནས་བཅོམ་ལྡན་འདས་ཀྱིས་བཀའ་སྩལ་པ། ཁྱོད་ཀྱིས་ང་ལ་ཞུས་པ་ལེགས་སོ་ཞེས་གནང་ནས། དང་པོར་ཕུང་པོ་སྦྱང་བྱ་སྟེ། །ཕྱི་ནས་རབ་འབྱམས་ལས་བརྩམ་བྱ། །འབྲས་<line/>
བུ་གསུམ་གྱི་ཕྱེ་མ་གཟུང༌། །ཡ་བཀྵ་ར་བཱ་ལཱ་ཤ། །ཟོས་ནས་བུ་རམ་འཐུངས་པ་ལས། །སྲིན་དང་འཁོགས་པ་རབ་ཏུ་འཇོམས། །ཏིལ་མར་ཀཻ་ཏ་ཀེའི་ཁུ་བ། །ཧི་ལ་མོ་ཙི་ཁུ་བ་<line/>
དང༌། །རྒྱམ་ཚ་འཐུངས་ཤིང་བྱུག་པ་དེའི། །སྲིན་བུ་ཤིག་རྣམས་འཇོམས་པར་འགྱུར། །ཏིལ་མར་ཀཻ་ཏ་ཀའི་ཁུ་བ། །བི་ཙི་ནྲི་ཝ་ཎ་ཡང་དག་ལྡན། །དྲག་མོ་བྷྲ་མ་ཎ་སྦྱོར་<line/>
ལས༑ ༑ནྲི་ཝ་ཎ་ཡིས་འཇོམས་པར་འགྱུར། །ཧི་ལ་མོ་ཙིའི་ཁུ་བ་དང༌། །རྒྱམ་ཚ་ཅུང་ཟད་ཡང་དག་ལྡན། །གྲིབ་མར་རབ་ཏུ་འཇུག་བྱས་ནས། །པི་ཅི་བི་ཏུ་འཇོམས་པར་བྱེད། །<line/>
</page>
<page index="27" id="481B">ཏིལ་མར་ཀཻ་ཏ་ཀའི་ཁུ་བ། །རྒྱ་སྐྱེགས་རྩ་བར་སྦ་བྱས་ན། །འཐུང་བའི་སྦྱོར་བས་ཏིལ་མར་འཇོམས། །ཀུཥྨཎྜ་ཁུ་རྐང་མར་དང༌། །པི་ཙེ་ནྲི་ཝན་ཡང་དག་ལྡན། །ཀླུ་ཡི་ཕྱེ་མ་འཐུངས་<line/>
གྱུར་ན༑ ༑བད་ཀན་རྣམས་ཀྱི་སྦྲང་རྩི་འཇོམས། །ཉི་མ་རེ་རེ་རེ་བྱ་བའོ། །ཕྱི་ནས་སྨན་ནི་བརྩམ་པར་བྱའོ། །དེ་ནས་འབྲས་བུ་སྦྱིན་པར་གནས། །གཞན་དུ་འབྲས་བུ་མེད་ལ་དགའ། །<line/>
ཤལ་མི་ལི་ཤུན་ཕྱེ་མ་དང༌། །ཏབྷ་སྙིང་པོས་བཟའ་བར་བྱ། །རྣམ་བདུན་བསྔགས་ལ་ཐོ་རངས་སུ། །རུང་སྟེ་བཟའ་བ་ཟ་བྱེད་ལ། །སླར་བདག་ཇི་སྲིད་འཚོ་ཡི་བར། །ཁྲག་དང་ཁུ་<line/>
བ་འཕེལ་བར་བྱེད། །ཨོཾ་ཙཎྜ་མ་ཧཱ་རོ་ཥ་ཎ་ཨི་མཾ་དི་བྱ་ཨ་མྲི་ཏཾ་མེ་ཀུ་རུ་ཧཱུཾ་ཕཊ། ས་ཊི་ཏཾ་དང་མ་ཧི་ཥཾ། །ན་རི་ཀེ་ལ་དག་ལ་ཡང༌། །ཝཱ་ཤཱིའི་ཉིང་ཁུ་ཡང་དག་ལྡན། །ཕག་ལས་བྱུང་<line/>
བའི་ཚིལ་ཁུ་ཡིས། །རྟགས་དང་རྣ་བ་ནུ་མའི་དང༌། །བྷ་ག་ཡི་ཡང་རྣམ་པར་མཉེས། །ལུས་ཀུན་རྣམ་པར་མཉེས་པ་ཡིས། །འཕེལ་བར་འགྱུར་བར་ཐེ་ཚོམ་མེད། །ངེས་པར་<line/>
སེན་མོས་བསྡིགས་བྱས་ནས། །བསྐུས་ནས་ཀྱང་ནི་དེ་ཉིད་ཀྱིས། །སྐྱེ་གནས་དབུས་སུ་རབ་གཞུག་བྱ། །རྒས་པས་སྐྱེ་གནས་འཕེལ་བར་འགྱུར། །སེ་འབྲུའི་པགས་པ་སྙིགས་<line/>
མ་ཡི༑ ༑ཡུངས་ཀར་ཏིལ་མར་ལ་བཙོ་བྱ། །ནུམ་མཉེས་པས་འཕེལ་བར་བྱེད། །ཡུངས་ཀར་དཀར་པོ་ཤུ་དག་དང༌། །དྲི་བཟང་དྲི་ཧཱ་ཏཱི་བྱས་པས། །སྙིགས་མ་ཡིས་ནི་ལིང་ག་<line/>
</page>
<page index="28" id="482A">༄༅། །འཕེལ༑ ༑ནུ་མ་རྣ་བ་འཕེལ་བར་འགྱུར། །གཞན་གྱིས་མི་ཐུབ་དཀར་པོ་དང༌། །ལག་ལྡན་པི་པི་ལིང་བྱས་པས། །མ་ཧེ་ཡི་ཡང་མར་སར་གྱིས། །འཐུངས་<line/>
པས་ལིང་ག་འཕེལ་བར་བྱེད། །ད་དྷུར་ཁུ་བ་རྟ་བོན་པོ། །རྩ་བར་བཅུག་ནས་མ་ཧེ་ཡི། །མར་གསར་དང་ནི་བསྲེས་པ་དང༌། །ད་དྷུར་འབྲས་བུ་གོ་ཌ་ཀ། །ཉིན་དང་མཚན་དུ་གདུང་<line/>
བར་བྱ། །དེ་ནས་མ་ཧེ་ཡི་སཾ་གུ་ཌ་མཉེས་ནས་སྔར་བརྗོད་པས་མཚན་མོ་གསུམ་དུ་བྱུགས་ནས་མཉེས་པར་བྱ་སྟེ་འཕེལ་བར་འགྱུར་རོ། །ལྷམ་བུ་ཆུ་ཤེལ་གྱི་ཕྱེ་མ་ཡིས་མར་<line/>
བསྒྲུབས་ནས་བཙུན་མོའི་སྐྱེ་གནས་ཀྱི་ནང་དུ་བྱུག་པར་བྱའོ། ཤི་ཐི་ལས་སྐྱེ་གནས་དམ་པོར་འགྱུར་རོ། །པདྨའི་ས་བོན་དང༌། ཨུཏྤ་ལའི་ས་བོན་དང༌། པདྨའི་རྩ་ལག་<line/>
དང༌། པུ་ཤེལ་ཙེ་དང༌། གླ་སྒང་རྣམས་ཏིལ་གྱི་ཏིལ་མར་ལ་བཙོ་བར་བྱའོ། །དེས་བྷ་གའི་ཡན་ལག་མངོན་པར་བགྲོད་དཀའ་བའི་དོན་དུ། ཤི་ཐིལ་ལ་ཉམ་ང་བར་འདོར་<line/>
བ་ལ་སོགས་པ་འཇོམས་པར་བྱེད་དོ། །ནིམྦའི་ཤུན་པ་བསྐོལ་བ་ཡིས་བྷ་ག་བཀྲུ་བར་བྱའོ། །ནི་མའི་ཤུན་པས་བདུག་པར་བྱའོ། །གཞོན་ནུ་མ་བཟང་མོ་ཉིད་དྲི་བཟང་པོ་ཅན།<line/>
སྐལ་བ་བཟང་མོ་ལ་སོགས་པའི་ཡོན་ཏན་དང་ལྡན་པར་འགྱུར་རོ། །ཁ་བླའི་ཆ་ཤས་ལྔ་དང༌། རྒྱ་སྐྱེགས་ཀྱི་ཤིང་གི་འགྱུར་བྱེད་ཀྱི་ཆ་ཤས་གཅིག་དང༌། ཆུ་ཤིང་གི་འགྱུར་<line/>
</page>
<page index="29" id="482B">བྱེད་ཀྱི་ཆ་ཤས་གཅིག་དང༌། ཆུས་བཏགས་ནས་བྱུགས་པ་ཙམ་གྱིས་བྷ་ག་དང༌། མཆན་ཁུང་དང༌། རྟགས་རྣམས་ཀྱི་སྤུ་རྣམས་འབྱི་བར་བྱེད་དོ། །ཧ་ལ་ཧ་ལ་དང་གསེར་གྱི་<line/>
ཕུད་བུ་བསྲེས་པ་ཚ་བའི་ཏིལ་མར་དང༌། ཤིང་ས་སཔྟྟ་དང༌། ཤིང་ཧཱསྠཱ་བི་དང༌། དེས་ལིང་ག་ལ་སོགས་པ་ལ་བྱུག་པར་བྱ་སྟེ། སླར་ཡང་སྐྲ་རྣམས་འབྱུང་བར་འགྱུར་རོ། །མ་<line/>
ཧེ་དང༌། ཕག་པ་དང༌། གླང་པོ་ཆེ་དང༌། ཁྱིམ་བྱ་རྣམས་ཀྱི་མར་ཁུ་དག་གིས་མཉེས་པས་ནུ་མ་ལ་སོགས་པ་རྣམས་འཕེལ་ལོ། །ཛི་ཏིའི་མེ་ཏོག་གི་ཏིལ་མར་གྱིས་བཏགས་ན་<line/>
བྷ་ག་འཕེལ་བར་འགྱུར་རོ། །མ་ཧེའི་མར་གསར་དང༌། ཤུ་དག་དང༌། ཤིང་ཀུཊ་རྣམས་ལྟེ་བར་མཉེས་པར་བྱ་སྟེ་ནུ་མ་འཕེལ་བར་འགྱུར་རོ། །རྔ་མོའི་ཆུས་བཀྲུས་པ་ལས་<line/>
ལིང་ག་འཕེལ་བར་འགྱུར་བ་དེ་དང་འདྲའོ། །དཎྜོད་པ་ལའི་རྩ་བ་དང༌། བ་ལས་བྱུང་བའི་མར་གྱིས་བཏུང་བར་བྱ་སྟེ། སྦྲུམ་པར་འགྱུར་རོ། །བ་ལ་དང༌། ཨ་ཏི་པ་ལཱ་དང༌། ཤི་ཏ་དང༌།<line/>
ཤིརྐ་རཱ་དང༌། ཏིལ་མར་དང༌། བུང་བུའི་སྦྲང་རྩི་དང༌། སྦྲང་དང་ལྡན་པ་བཏུང་བར་བྱ་སྟེ། ཁྲག་འབབ་པ་འཇོམས་པར་བྱེད་དོ། །ནས་ཀྱི་ཕྱེ་མ་དང༌། བ་ལང་གི་གཅིན་དང༌།<line/>
སྲ་རྩི་པོག་གལ་ཏེ་སྦྲང་རྩི་དང་མར་གྱིས་དྲིལ་ཕྱིས་ལས་ལུས་ཐམས་ཅད་བཟང་པོར་འགྱུར་རོ། །ཟླ་མཚན་གྱི་དུས་སུ་ཕག་གནོན་པའི་རྩ་བ་རྣ་བ་ལ་བཅིང་བ་ལས་སྦྲུམ་མར་<line/>
</page>
<page index="30" id="483A">༄༅། །འགྱུར་རོ། །ཀ་ལམྦཱི་པཱ་ཀཾ་བཟའ་བར་བྱ་སྟེ་ཁུ་བ་འཕེལ་ལོ། །སྐྱུ་རུ་རའི་ཕྱེ་མ་དང༌། ལི་ཁྲི་དང༌། ཞོ་ཟོས་པས་ཁུ་བ་འཕེལ་ལོ། །ཁུ་བ་དང་ཁྲག་ཟོས་པས་<line/>
ཁུ་བ་འཕེལ་ལོ། །བུད་མེད་ཀྱི་བཤད་པ་དང༌། བུད་མེད་ཀྱི་གཅི་བ་སྦགས་ནས་བཏུང་བར་བྱ་སྟེ་ཁུ་བ་འཕེལ་ལོ། །སྐྱུ་རུ་རའི་ཕྱེ་མ་དང༌། ཆུ་དང༌། མར་དང༌། སྦྲང་རྩི་རྣམས་བརྡོད་<line/>
པའི་དུས་སུ་བཟའ་བར་བྱའོ། །མིག་ལ་སྟུགས་པ་དང་ཤེས་རབ་ཀྱང་སྐྱེ་བར་བྱེད་དོ། །སྐྱུ་རུ་རའི་ཕྱེ་མ་དང༌། འོ་མ་ལ་སོགས་པ་བཟའ་བར་བྱ་སྟེ། ལོའི་སྦྱོར་བས་ཚེ་བརྒྱའོ།།<line/>
སྐྱུ་རུ་རའི་ཁུ་བསྲང་གཅིག་དང༌། ཝཱ་གུ་ཙཱ་ཕྱེ་མ་ཞོ་གཅིག་བཏུང་བར་བྱའོ། །འཁོགས་པ་ལ་ཐོ་རངས་ཟླ་བ་གཅིག་ཏུ་ཟོས་ན་ལོ་ལྔ་བརྒྱའི་ཚེ་རུ་འགྱུར་རོ། །ཝཱ་གུ་ཙཱི་ཞོ་གཅིག་<line/>
དང༌། དར་བ་དང༌། ཆུ་དང་ཕབས་དང༌། འོ་མས་ཀྱང་རུང་སྟེ་འཐུངས་ན་ཟླ་བ་དྲུག་གིས་ལང་ཚོ་ལ་སོགས་པ་དང་ལྡན་ནོ། །མུཎྜི་རི་ཕྱེ་མ་དང་མར་བཟའ་བར་བྱ་སྟེ། ཉི་མ་ཉི་ཤུ་རྩ་<line/>
གཅིག་གིས་ལོ་བཅུ་དྲུག་ཏུ་བྱེད་དོ། །ཥ་ཎའི་ས་བོན་གྱི་ཕྱེ་མ་སྲང་གཅིག་དང༌། སཱ་ལུ་དམར་པོ་སྲང་གཅིག་དང༌། བ་ཁ་དོག་གཅིག་པའི་འོ་མ་ཁམ་ཕོར་གཉིས་བཟའ་བར་<line/>
བྱ་སྟེ། ཐོག་མར་འོ་མ་ཁམ་ཕོར་གཅིག་ཟད་པར་འཐུངས་ནས་ས་ཎ་ལ་སོགས་པ་དེ་ལ་བྱིན་ནས་བཏུང་བར་བྱའོ། །དེ་ནས་བཟའ་བར་བྱའོ། །འཁོགས་པ་འོ་མས་བཏུང་བར་<line/>
</page>
<page index="31" id="483B">བྱ་སྟེ༑ ཉི་མ་བདུན་ནམ་གསུམ་གྱི་བར་དུ་ཇི་སྲིད་བར་རླུང་དང་ཚད་པ་སྤང་ངོ༌། །བྱ་བ་ཇི་ལྟ་བུ་དང༌། བྱ་བ་ཕྱི་མ་ཇི་ལྟ་བུས་དེའི་སྐྲ་ལ་སོགས་པ་ལྟུང་བར་བྱེད་དོ། །དེ་ནས་སྐྲ་དཀར་<line/>
དང་གཉེར་མ་སྤངས་ཏེ་ལོ་བརྒྱ་ཕྲག་ལྔར་འཚོ་པར་བྱེད་དོ། །ཁྲག་སྐྲོད་པའི་རྩ་བ་དང༌། མར་དང་སྦྲང་རྩི་བྱི་ལའི་རྐང་པ་ཙམ་བཟའ་བར་བྱ་སྟེ། འབྲས་བུ་ནི་ཇི་ལྟ་བ་བཞིན་ཁོ་<line/>
ནའོ༑ ༑སྐྱུ་རུ་ར་དང༌། ཨ་རུ་ར་དང༌། བུང་བའི་རྒྱལ་པོ་དང༌། པི་པི་ལིང་དང༌། ན་ལེ་ཤམ་དང༌། ལྕགས་ཀྱི་ཕྱེ་མ་རྣམས་སྦྲང་རྩི་དང༌། ཤ་ཀར་དག་གིས་ཨུ་དུམ་བཱ་རའི་འབྲས་བུའི་<line/>
ཚད་ཀྱིས་རིལ་བུར་བྱའོ། །དེ་ནས་རིལ་བུ་བཟའ་བར་བྱ་སྟེ། ཟླ་བས་ཚེ་ལོ་སུམ་ཅུར་འགྱུར་རོ། །ཀུ་མཱ་རི་སྲང་གཅིག་དང༌། མར་དང༌། ཞོ་དང་ལྡན་པས་བཟའ་བར་བྱ་སྟེ་སྟོབས་ཆེན་<line/>
པོར་འགྱུར་རོ། །བྷ་ཏྲཱ་ལཱི་དང༌། ལི་ག་དུར་སུམ་འགྱུར་གྱི་ཨ་རུ་ར་དང༌། ཆུ་ཆ་གཅིག་ལ་སོགས་པ་ཟོས་པས་སྟོབས་ཆེན་པོར་འགྱུར་རོ། །ཐམས་ཅད་དུ་བདག་ཉིད་ལྷའི་རྣམ་<line/>
པར་བཟའ་བར་བྱའོ། །སྔགས་ཀྱིས་མཉེས་ཤིང་བྱིན་གྱིས་བརླབ་པར་བྱའོ། །ཁུ་བ་རེངས་པའི་ལེའུ་སྟེ་ལྔ་པའོ།། །།དེ་ནས་དན་དའི་ཤིང་གི་རྩ་བ་ཕབས་<line/>
ཀྱིས་བཏགས་ནས་མགོ་ལ་མཉེ་བར་བྱ་སྟེ། མགོ་བོའི་གཟེར་འཇོམས་པར་བྱེད་དོ། །སྦྲང་དང་མར་དང་མིག་སྨན་དུ་བྱ་སྟེ། མཚན་མོ་ལོང་བ་འཇོམས་སོ། །ཤིང་སེ་ཕ་ལའི་འབྲས་<line/>
</page>
<page index="32" id="484A">༄༅། །བུའི་རྩ་བ་ཟོས་པ་ལས་སྦ་བ་འཇོམས་པར་བྱེད་དོ། །ལ་ཕུག་གི་ས་བོན་དང༌། བྲི་ཡང་ཀུ་དང༌། ཙནྡན་དམར་པོ་དང༌། རུ་རྟ་བཏགས་ནས་དྲིལ་ཕྱིས་བྱས་<line/>
པ་ལས་སྤྲེའུ་ལ་སོགས་པ་རྣམ་པར་འཇོམས་སོ། །ཤ་བའི་ཤ་སྐམ་པོ་དང་རའི་འོ་མ་བཏུང་བར་བྱ་སྟེ། གཟའ་རྣམས་འཇོམས་སོ། །སྐྱུ་རུ་ར་དང༌། པི་པི་ལིང་དང༌། ཙི་ཏྲ་ཀ་<line/>
དང༌། སྒེའུ་གཤེར་དང༌། བུ་རམ་རྙིང་པ་དང༌། མར་དང༌། སྦྲང་རྩི་མཉམ་པར་བཟའ་བར་བྱ་སྟེ། དུས་མ་ཡིན་པའི་ལུད་པ་དང་དབུགས་མི་བདེ་བ་འཇོམས་སོ། །སྒེའུ་གཤེར་<line/>
དང༌། ཟི་ར་ནག་པོ་དང༌། ཞོའི་ཉིང་ཁུས་ཀྱང་རུང་སྟེ། ལན་ཚྭ་དང་ལྷན་ཅིག་ཏུ་བཏུང་བར་བྱའོ། །དེའི་ཁྲག་སྲི་བ་རྣམ་པར་འཇོམས་སོ། །ལི་ཁར་དང༌། ཡ་བཀྵར་མཉམ་<line/>
པར་བཟའ་བར་བྱའོ། །སོ་བྷཱཉྫ་ན་བསྐོལ་བ་བཏུང་བར་བྱ་བའམ། ཡང་ན་རྡོ་འཇོམས་པ་བཏུང་བར་བྱ་བའོ། །ཨ་རུ་ར་དང༌། ཙི་ཏྲ་ཀའི་ཆུ་བཏུང་བར་བྱ་སྟེ། མཆིན་པའི་<line/>
ནད་འཇོམས་སོ། །ཟི་ར་ནག་པོ་དང་བུ་རམ་བཟའ་བར་བྱ་སྟེ། རིམས་འཁོར་མ་འཇོམས་སོ། །ཡ་བཀྵ་རའམ་ཞོ་བཏུང་བར་བྱ་སྟེ། རླུང་ནད་རྣམ་པར་འཇོམས་སོ། །ཚ་བའི་<line/>
ཏིལ་མར་ལ་བྱི་ཏང་ཀ་དང་རྒྱ་མཚོ་བྱིན་ནས་ཅུང་ཟད་བྶྨོས་[?]པའི་ཉིད་ཁུ་བཏུང་བར་བྱ་སྟེ། མེ་དག་ལ་དང༌། སྲིན་བུ་དག་རྣམ་པར་འཇོམས་སོ། །ཨ་རུ་ར་དང་བུ་རམ་བཟའ་<line/>
</page>
<page index="33" id="484B">བར་བྱ་སྟེ། མིང་ངན་པ་རྣམ་པར་འཇོམས་པས་སོ། །ཨ་རུ་དང་སྒ་སྐྱ་བཟའ་བར་བྱ་སྟེ་རླུང་ནད་འཇོམས་སོ། །རྩྭ་དུར་བ་ལ་ཡུང་བས་བཏགས་ནས་བྱུག་པར་བྱ་སྟེ། རྔོ་འཇོམས་སོ།།<line/>
འདི་ཉིད་གྱིས་ཕྱི་དང༌། ཤུ་བ་དང༌། འབྲུམ་བུ་དང༌། ཀུ་རཱ་འཇོམས་པ་ལ་སོགས་པ་རྣམས་འཇོམས་སོ། །བུ་རམ་དང་ཚ་བའི་ཏིལ་མར་བཏུང་བར་བྱ་སྟེ། དབུགས་མི་བདེ་བ་རྣམ་པར་འཇོམས་<line/>
སོ༑ ༑ཨརྫུན་དང༌། ཤིང་ཚ་དང༌། མར་ལ་སོགས་པ་རྣམས་བཟའ་བར་བྱ་སྟེ། སྙིང་གི་ཟུག་རྡུ་འཇོམས་སོ། །བིལ་བ་བསྲེགས་ནས་བུ་རམ་བཟའ་བར་བྱ་སྟེ། ཁྲག་ཚད་འཇོམས་<line/>
སོ༑ ༑བུ་རམ་དང་མར་བཟའ་བར་བྱ་སྟེ། རླུང་དང་མཁྲིས་པ་དང༌། བད་ཀན་དང་མཛེ་ལ་སོགས་པ་རྣམས་འཇོམས་པར་བྱེད་དོ། །བྲས་བུ་གསུམ་གྱི་ཕྱེ་མ་དང༌། མར་དང་སྦྲང་རྩི་<line/>
རྣམས་བཏུང་བར་བྱ་སྟེ། ནད་ཐམས་ཅད་འཇོམས་སོ། །ཨ་རུ་རའི་ཕྱེ་མ་དང༌། མར་དང༌། སྦྲང་རྩི་དུས་གསུམ་ཀུན་ཏུ་བཟའ་བར་བྱ་སྟེ། རླུང་དང་བད་ཀན་རྣམ་པར་འཇོམས་སོ། །<line/>
བ་ཤ་ཀའི་ཡན་ལག་ལྔ་དང༌། ཤུ་དག་དང༌། ཚངས་མའི་ཤིང་དང༌། པི་པི་ལིང་སྐམ་པ་ཕྱེ་མར་བྱས་ནས་རྒྱམ་ཚྭ་དང་སྦྲང་རྩི་ཡིས་ཝ་ཌི་རུ་བྱས་ཏེ་དེ་ནས་བཟའ་བར་བྱའོ། །དུས་མ་<line/>
ཡིན་པའི་རླུང་དང་བད་ཀན་འཇོམས་སོ། །ཤཱལྨཱ་ལི་དཀར་པོའི་ཤིང་ཤུན་ཕྱེ་མར་[?] བྱས་ནས་པདྨའི་ས་བོན་དང༌། ཀུ་མུ་ཏའི་འབྲས་བུ་ལྷན་ཅིག་ཏུ་བྱས་བཏགས་ཏེ། རྩ་བའི་སྔགས་<line/>
</page>
<page index="34" id="485A">༄༅། །སྟོང་ཕྲག་གཅིག་ཏུ་བཟླས་ནས་དུའི་རིལ་བུའི་ཚད་ཀྱི་རིལ་བུ་རྣམ་པར་བྱས་ཏེ། གྲིབ་བསྐམས་བྱས་ནས་ཙ་ན་ཡའི་ཁུ་བས་བསྐམ་པར་བྱའོ། །ཐོ་<line/>
རངས་ཟོས་ནས་ཇི་སྲིད་འདོད་པར་བཏུང་བར་བྱ་སྟེ། གཅིན་ནད་མེད་པར་འགྱུར་རོ། །དབྱངས་སྙན་པར་བྱེད་དོ། །ཚངས་མའི་ཤིང་དང༌། ཤུ་དག་དང༌། སྒ་སྐྱ་དང༌། པི་པི་<line/>
ལིང་དང༌། ཨ་རུ་ར་དང༌། བ་ཤ་ཀ་དང༌། སེང་ལྡེང་རྣམས་སྦྲང་རྩིས་རིལ་བུར་བྱས་ནས་བཟའ་བར་བྱ་སྟེ། འབྲས་བུ་ནི། །དེ་ཁོ་ན་བཞིན་ནོ། །གཤིན་རྗེ་མོ་དང༌། ཨ་རུ་ར་<line/>
དང༌། སྒ་སྐྱ་དང༌། རྒྱམ་ཚ་དང༌། མཱན་སཱ་མན་རྣམས་བཟའ་བར་བྱ་སྟེ། འཁོགས་པ་ཐམས་ཅད་འཇོམས་སོ། །སླེ་ཏྲེས་ཀྱི་ཁུ་བ་དང་སྦྲང་རྩི་བཏུང་བར་བྱས་ཏེ་གཅིན་ནད་<line/>
འཇོམས་སོ། །མཱ་ཏྲ་ལ་འོ་མ་དང༌། པི་པི་ལིང་གི་ཕྱེ་མ་དང༌། མར་དང༌། སྦྲང་རྩི་རྣམས་བཏུང་བར་བྱ་སྟེ། རིམས་ཕྲ་མོ་དང་ལུད་པ་ལ་སོགས་པ་རྣམ་པར་འཇོམས་པར་བྱེད་<line/>
དོ༑ ༑ངོ་ཚ་ཅན་དང༌། ཨཱ་ཤར་དང༌། དུམ་ཁ་ཡ་དག་གི་རྩ་བ་ལ་ཝཱ་ཥིའི་ཆུས་བཏགས་ནས་རབ་ཏུ་བྱུག་པར་བྱའོ། །སླེ་ཏྲེས་ཀྱི་རྩ་བ་ཡང་བཟའ་བར་བྱ་སྟེ། རྩའི་རྨ་འཇོམས་<line/>
པར་བྱེད་དོ། །སྒ་སྐྱ་དང༌། ཡ་བཀྵར་ཡི་བཟའ་བར་བྱ་སྟེ། དང་ཁ་བདེ་བར་འགྱུར་རོ། །ཛ་ཡནྟིའི་ས་བོན་དང༌། ནལ་ཤམ་གྱི་ལྷན་ཅིག་བཏུང་བར་བྱ་སྟེ། བསྡིགས་པའི་<line/>
</page>
<page index="35" id="485B">ནད་འཇོམས་སོ། །འབྲས་བུ་གསུམ་དང༌། མེ་ལི་ཀ་ནག་པོ་དང༌། སའི་འཇིམ་པ་དང༌། བྷྲྀངྒ་རཱ་ཛ་དང༌། ས་ཧ་ཀཱ་རའི་ས་བོན་དང༌། ལྕགས་ཕྱེ་དང༌། ཙམ་མོ་སྟེ་འདི་རྣམས་ཀྱིས་བསྔགས་<line/>
པར་བྱའོ། །དེ་ནས་གུ་གུལ་གྱིས་སྐྲ་ལ་བདུགས་ནས་དེས་མཉེ་བར་བྱའོ། །དེ་ནས་ཉི་མ་བདུན་དུ་མེས་གདུང་བར་བྱ་སྟེ། སྐྲའི་མིག་སྨན་ནོ། །རྨ་བྱའི་མཁྲིས་པ་དང་བྷྲྀངྒ་རཱ་ཛ་དག་<line/>
གི་ཁུ་བ་དག་གིས་བ་ལས་བྱུང་བའི་མར་ལ་བཙོས་ནས་སྦྱིན་པར་བྱ་སྟེ། སྐྲའི་མིག་སྨན་ནོ། །ཕག་པ་མོ་དང༌། ཚ་བ་གསུམ་ཆ་མཉམ་པར་ཕྱེ་མར་བྱས་ནས་ཝརྟྟི་ཀའི་དབུས་སུ་འཕང་བས་<line/>
འོག་ཏུ་ཕྱོགས་པའི་ཝརྟྟི་ཀའི་རིམ་པས་སྤྲེའུའི་ཏིལ་མར་བརྒྱ་ཕྲག་བཟུང་ནས་ཐིགས་པ་གཉིས་ཀྱི་སྦྱོར་བས་གཉེར་མ་དང་སྐྲ་དཀར་པོ་སྤོང་ངོ༌། །འདིས་མཉེས་ཏེ་ཁུ་བས་མཛེ་<line/>
ལ་བྱུགས་པ་ཞི་བར་འགྱུར་རོ། །འཕྲལ་གྱི་མར་གསར་གྱིས་མཉེས་ནས་གནྟ་ཀ་དང་མ་ས་ཀཱ་དང་ལྷན་ཅིག་ར་ས་ཏོ་ལ་ཀཱེ་དང༌། འབྲས་སཱ་ལུ་དང༌། ཙི་ལོ་ནི་སའི་གོང་བུས་བུམ་<line/>
པའི་འཁྲུལ་འཁོར་གྱི་བུམ་པའི་ནང་དུ་མྲི་ཥི་ཀཱ་ས་བཀབ་ལ་ཝ་ལུ་ཀ་དང་ལྷན་ཅིག་མེ་ལ་བྱིན་པ་ལས་རོ་འཆིང་ངོ༌། །ཟ་བ་ལས་ནི་ཉི་མའི་ཚོགས་ཀྱི་བེའུའི་བྲུན་བཟུང་ནས་<line/>
རིལ་བུར་བྱའོ། །རྒྱ་སྤོས་ཀྱི་རྩ་བས་བཏགས་ནས་དཀྲི་བར་བྱའོ། །རིལ་བུ་རེ་རེ་ཟོས་ནས་དུག་བཟའ་སྟེ། དུག་རབ་ཏུ་མེད་པར་འགྱུར་རོ། །ཞེས་པ་རྒས་པ་འཇོམས་པའི་<line/>
</page>
<page index="36" id="486A">༄༅། །ལེའུ་སྟེ་དྲུག་པའོ།། །།ཀྱེ་བཅོམ་ལྡན་འདས། དབང་དུ་བྱེད་པའི་ཆོ་ག་གསུངས་ཤིག །བཅོམ་ལྡན་འདས་ཀྱིས་བཀའ་སྩལ་<line/>
པ། གཞན་གྱིས་མི་ཐུབ་པ་དཀར་པོའི་རྩ་བ་ལ་ཁུ་བས་བེ་ཌི་ཀཱ་བྱས་ཐིག་ལེས་བུད་མེད་དབང་དུ་བྱེད་པར་འགྱུར་རོ། །ཚངས་པའི་དབྱུག་པ་དང༌། ཤུ་དག་དང༌། རུ་རྟ་<line/>
དང༌། སྦྲང་རྩིས་བཏགས་ལ་དྲིལ་ཕྱིས་བྱས་ན་གང་འདོད་པ་དེ་དབང་དུ་འགྱུར་རོ། །དཎྜོད་པ་ལའི་རྩ་བ་ལ་ཏམྦུ་ལའི་ས་སྦྱིན་པར་བྱའོ། །དེ་བཞིན་དུ་ཚངས་པའི་དབྱུག་པ་དང༌། ཤུ་<line/>
དག་དང༌། རུ་རྟ་དང༌། ནཱ་ག་གེ་སར་དང༌། ཏམྦུ་ལ་བྱིན་ན་དབང་དུ་འགྱུར་རོ། །གི་ཝཾ་དང་རང་བྱུང་གི་མེ་ཏོག་གི་ཐིག་ལེས་སྐལ་བ་དང་ལྡན་པ་དབང་དུ་འགྱུར་རོ། །གི་ཝཾ་དང༌།<line/>
ཤི་ཤུ་ལོ་ལ་དང༌། བྷྲྀངྒ་རཱ་ཛས་ལྷན་ཅིག་སྐར་མ་རྒྱལ་ལ་ཝ་ཎི་གའི་རྣམ་པར་བྱ་སྟེ། ཐིག་ལེས་དབང་དུ་བྱེད་པར་འགྱུར་རོ། །བྷྲྀངྒ་རཱ་ཛའི་རྩ་བ་ལ་བདག་ཉིད་ཀྱི་ཁུ་བས་མིག་<line/>
སྨན་བྱའོ། །དེ་བཞིན་དུ་རྨ་བྱའི་གཙུག་ཕུད་དང༌། ཤི་བའི་ཕྲེང་བ་དང༌། ཁྭ་ཏའི་ལྕེ་སྐམ་པོའི་ཕྱེ་མ་གང་གི་མགོ་ལ་བྱིན་པ་དེ་དབང་དུ་འགྱུར་རོ། །བ་ལང་གི་སོ་ལ་བཟའ་བ་<line/>
དང་བཏུང་བ་བཏགས་ནས་བྱིན་ན་དབང་དུ་འགྱུར་རོ། །ཁྱབ་འཇུག་གནོན་པའི་རྩ་བ་བཏགས་ལ་བྱུགས་ན་དགའ་བ་ལས་དེ་བཞིན་ནོ། །སྐར་མ་རྒྱལ་ལ་ད་དྷུ་རའི་རྩ་བ་བཟུང་<line/>
</page>
<page index="37" id="486B">ནས་སྐར་མ་སྐག་ལ་ཝ་ཌའི་ཤིང་ཤུན་ནོ། །མེ་བཞི་ལ་འདབ་མའོ། །ནག་པ་ལ་མེ་ཏོག་གོ །སྣུབས་ལ་རྩ་བའོ། །ཆ་མཉམ་པའི་ཕྱེ་མ་ལ་སྦྲང་རྩིས་པ་ཌི་ཀ་རུ་བྱའོ། །རས་ལ་བཏུམས་<line/>
ནས་བསྐམ་པར་བྱའོ། །ཏམྦུ་ལ་ལ་བྱིན་ནས་དུང་གི་ཕྱེ་མས་དབང་དུ་འགྱུར་རོ། །ཤིང་ཨརྒའི་སོལ་བ་དང༌། སྨྱོ་བྱེད་དང༌། ཁྱིའི་མིག་དང༌། རྐང་པའི་མཐེ་བོས་གང་གི་མིང་བྲིས་ཏེ་<line/>
ཆེ་གེ་མོ་ཤོག་ཅིག་ཅས་བརྗོད་པས་འོང་བར་བྱེད་དོ། །དུ་བ་མེད་པའི་མེ་ལ་གདུང་བར་བྱའོ། །སྐར་མ་རྒྱལ་ལ་གཞན་གྱིས་མི་ཐུབ་པའི་རྩ་བའི་རྩ་ལ་བཏོན་ཏེ་མའི་ཞུན་གྱི་མར་ཁུས་<line/>
དེ་ལ་བསྐུས་ན་ཐོད་པ་རུ་དུད་པ་བཏུང་བར་བྱའོ། །མིག་སྨན་ངེས་བུད་མེད་དང་སྐྱེས་པ་དབང་དུ་བྱེད་དོ། །རྒྱ་སྤོས་དང༌། བྱི་ཐང་ཀ་དང༌། སེང་ལྡེང་རུ་རྟ་བྱིན་ན་མི་འདོད་པ་འཇོམས་<line/>
པར་བྱེད་དོ། །པྲི་ཡང་ཀུ་དང༌། གི་ཝཾ་དང༌། ལྡོང་རོས་དང༌། ནཱག་གེ་སར་གྱིས་མིག་ལ་མིག་སྨན་དུ་བྱས་ན་དབང་བྱེད་དོ། །གླ་རྩི་དང༌། ངོ་ཚ་ཅན་དང༌། ད་དྷུ་ར་དང༌། ས་ཧ་དེ་རྣམས་ཀྱིས་<line/>
བྱས་པའི་ཏིལ་མར་གྱིས་དབང་དུ་བྱེད་དོ། །ན་མ་ཤྩཎྜ་ལཱི་ཆེ་གེ་མོ་མེ་ཝ་ཤྲ་མཱ་ན་ཡ་སྭཱཧཱ། སྟོང་ཕྲག་བཅུ་བཟླས་པས་སྔོན་དུ་བསྙེན་པ་བྱས་ནས་བསྙེན་པ་ཁྲིའོ། །དུར་ཁྲོད་ཀྱི་ཐལ་བ་<line/>
ལ་བཅུ་བཞི་ལ་བརྒྱ་རྩ་བརྒྱད་དུ་མངོན་པར་བསྔགས་ཏེ། བུད་མེད་ཀྱི་མགོ་ལ་བྱིན་ན་དབང་དུ་འགྱུར་ཏེ། རྟག་ཏུ་ངེས་པར་སེམས་པས་སླར་ཡང་དགའ་བཞིན་པའི་སེམས་དང་<line/>
</page>
<page index="38" id="487A">༄༅། །ལྡན་ནོ༑ ༑ཁུ་བ་རེངས་པའོ། །ཤིང་ཁུ་བྱུག་གི་མིག་དང༌། ཤི་རྟའི་རྩ་བ་དང༌། ད་དྷུ་ར་དང༌། གཞན་ཡང་བྱང་གི་མུཀྟ་ཤི་ཁ་རྐེང་པ་ལ་བཅིངས་ནས་ཁུ་<line/>
བ་རེངས་བར་བྱེད་དོ། །སྭ་རྩི་པོག་དང༌། ཝཱ་མཏྟ་ཏི་དང༌། གཞན་ཡང་ཤར་དཀར་པོ་དང༌། པུ་ཁའི་རྩ་བས་ཀྱང་འཁྲིག་པ་ལས་ཁུ་བ་རེངས་པར་བྱེད་དོ། །འཇམ་འབྲས་ལ་<line/>
སྦུབས་བྱས་ནས་དངུལ་ཆུས་བཀང་སྟེ་སྲད་བུས་རྐེད་པ་ལ་བཅིངས་ན་ཁུ་བ་འཛིན་ནོ། །འཕགས་པའི་ཏིལ་མར་དང༌། རྒྱ་སྐྱེགས་དང༌། རཉྫི་ཏ་དང༌། ཨརྐ་དཀར་པོའི་ཤིང་<line/>
བལ་གྱི་སྙིང་པོས་སྦར་ན་ཁུ་བ་རེངས་སོ། །སའི་འཁྲིལ་ཤིང་གི་ཕྱེ་མ་དང༌། དབུས་ཀྱི་སྙིང་པོ་ཏིལ་མར་གྱིས་བསྲེག་པར་བྱ་སྟེ། ཁུ་བ་རེངས་སོ། །ཏིལ་གྱི་ཏིལ་མར་དང༌།<line/>
སའི་འཁྲིལ་ཤིང་ཕྱེ་མར་བྱས་ནས་སམ་མེ་ཏོག་གི་མར་ཁུ་བཏུང་བར་བྱའོ། །དེས་རྐང་པའི་མཐིལ་ལ་བསྐུས་ན་ཁུ་བ་རེངས་སོ། །ཁུ་བ་རེངས་སོ། །ཏིལ་གྱི་ཏིལ་མར་དང༌།<line/>
པདྨ་དཀར་པོའི་གེ་སར་དང་སྦྲང་རྩི་རྣམས་ཀྱིས་ལྟ་བར་བྱུགས་ན་ཁུ་བ་རེངས་སོ། །པདྨའི་འདབ་མས་ཁྱབ་འཇུག་གནོན་པའི་རྩ་བར་འདབ་མས་དཀྲིས་ནས་ཝཱ་ཌཱི་དཀྲེ་<line/>
བར་བྱ་སྟེ། ཁུ་བ་རེངས་སོ། །བ་བླའི་ཁུ་བའི་མིག་སྨན་དང༌། དངུལ་ཆུ་དང༌། པི་པི་ལིང་དང༌། རྒྱམ་ཚ་དང༌། རུ་རྟ་དང༌། ཕུག་རོན་གྱི་བྲུན་རྣམས་ཀྱིས་ལིང་ག་ལ་དྲིལ་<line/>
</page>
<page index="39" id="487B">ཕྱེས་བྱས་པ་ལས་ཁུ་བ་རེངས་སོ། །གུ་སྠ་དང༌། ཨུདྡྷ་བ་ལི་དང༌། བརྦྷ་དང་ཤྲི་ག་བྱུགས་ན་སྟེང་དུ་འགྱུར་རོ། །ཤིང་ཀ་བེད་ཀྱི་རྩ་བ་དང༌། དརྦི་དང༌། རའི་གཅིན་གྱིས་བཏགས་<line/>
ནས་ལིང་ག་ལ་ཀུན་བྱུགས་ཏེ། པདྨ་དབྱེ་བར་བྱ་སྟེ། ལན་གསུམ་དུ་སྟེང་དུ་འགྱུར་རོ། །ཚ་བའི་ཆུས་བཀྲུས་ན་རབ་ཏུ་ཞི་བར་བྱེད་དོ། །འགྲོན་བུའི་ནང་དུ་དངུལ་ཆུས་བཀང་<line/>
ནས་ཁ་རུ་བཞག་ན་ཁུ་བ་རེངས་སོ། །རའི་གཅིན་གྱིས་དབང་པོ་ཆུ་ལྷ་མོ་ལ་ཉི་མ་བདུན་དུ་བགོ་བར་བྱའོ། །དེས་དྲིལ་ཕྱིས་བྱས་པ་ལས་ལིང་ག་རེངས་པར་འགྱུར་རོ། །ད་དྷུ་རའི་<line/>
རྩ་བ་དང༌། ཀཱམ་རྩའི་རྩའི་རྩ་བ་དང༌། ཨོ་ཥ་ཎའི་རྩ་བ་དང༌། ག་བུར་གྱི་ཁུ་བས་བཏགས་ནས་ལིང་ག་ལ་བྱུགས་ན་འདོད་པའི་བུད་མེད་འཛག་པར་བྱེད་དོ། །རྒྱམ་ཚ་དང༌། ཚ་<line/>
ལ་དང༌། ག་བུར་དང༌། གྷོ་ཥའི་ཕྱེ་མ་སྦྲང་རྩིས་བཏགས་ནས་ལིང་ག་ལ་བྱུགས་ནའང་དེ་བཞིན་ནོ། །ཕུག་རོན་གྱི་བྲུན་སྦྲང་རྩིས་བཏགས་ནས་ལིང་ག་ལ་བསྐུས་ན་འདོད་པའི་བུད་<line/>
མེད་འཛག་པར་བྱེད་དོ། །ཀ་མཱ་ཙཱིའི་རྩ་བ་དང༌། ཏམྦུ་ལ་ཤིན་ཏུ་དགའ་བའི་དུས་སུ་བུད་མེད་ཀྱིས་ཟོས་ན་དེ་འཛག་པར་བྱེད་དོ། །པཀྭ་དང༌། ཏིན་ཌཱི་དང༌། མ་ལླེ་ཀཱ་རྒྱམ་ཚ་བསྲེས་པར་བྱས་<line/>
ནས་རང་གི་སྡིགས་མཛུབ་ཀྱི་སོར་མོར་བཅུག་སྟེ། དེའི་བྷ་གར་བཅུག་ནས་རྡོ་རྗེ་དབྱིངས་ཀྱི་དབང་ཕྱུག་མའི་རྩ་ཇི་སྲིད་དུ་དེ་འཛག་པར་བྱེད་ཀྱི་བར་དུ་བསྐྱོད་པར་བྱེའོ། །ག་བུར་དང༌།<line/>
</page>
<page index="40" id="488A">༄༅། །དངུལ་ཆུ་དང༌། ཚ་ལ་དང༌། ཤིང་ཧ་ཏི་དང༌། པི་པི་ལིང་དང༌། སྦྲང་རྩི་རྣམས་ཀྱིས་བྱུགས་ན་བུད་མེད་འཛག་པར་བྱེད་དོ། །ཤིང་རྫ་ཡ་སྟིའི་རྩ་བས་<line/>
བཏགས་ནས་འབྲས་ཐུག་པོ་ཆེ་དང༌། ཆུ་བསྲེས་པའི་ཟླ་མཚན་གྱི་དབུས་སུ་དེའི་སྐྱེ་གནས་ལ་རབ་ཏུ་བྱུགས་ན་བུད་མེད་མོ་ཤམ་དུ་འགྱུར་བར་ཐེ་ཚོམ་མེད་དོ། །པཱ་ལ་ཤའི་<line/>
ས་བོན་བཏགས་ནས་བྱུག་པར་བྱ་ཞིང༌། མར་དང་སྦྲང་རྩི་འཐུངས་པ་ལས་ཁྲག་གི་མཚན་མའི་བུད་མེད་མོ་ཤམ་དུ་འགྱུར་རོ། །ཆག་པ་དང༌། ཕྱེ་མ་ལེབ་ཀྱི་ཕྱེ་མ་དང༌།<line/>
ཕྱིས་ས་སྐྱེ་གནས་སུ་བྱིན་ན་དམ་པོར་འགྱུར་རོ། །ཁུ་བ་རེངས་པའི་ལེའུ་སྟེ་བདུན་པའོ།། །།མགྲིན་པ་བཏེག་ནས་དམ་འཁྱུད་ཅིང༌། །ལྷ་ལ་ཡང་ཡང་འོ་<line/>
བྱས་ནས། །རྒྱལ་པོའི་དངོས་པོར་བྱས་པ་ཅིག །འཁོར་ལོས་སྒྱུར་བར་ཇི་ལྟར་འགྱུར། །གང་ཞིག་ཉེ་བར་མ་ཞུགས་པ། །གནས་ཤིག་ཏུ་ནི་རྒྱལ་སྲིད་འགྱུར། །དགྲ་བོ་གཡོ་མེད་<line/>
འགྱུར་བ་དང༌། །དགའ་ཞིང་ཞབས་ལ་འདུད་པའམ། །ཀུན་ཏུ་འགུགས་ཤིང་འདྲེན་པ་དང༌། །མངའ་བདག་དེ་བཞིན་དེར་བཟླས་པ། །སེམས་ཅན་དོན་དུ་བདག་ལ་ཤོད། །བཅོམ་<line/>
ལྡན་འདས་ཀྱིས་བཀའ་སྩལ་པ། །ཕྲིས་སྐུ་དང་ནི་གཟུགས་བརྙན་ལ། །ཉེར་སྤྱོད་ལྔ་རྣམས་ཀྱིས་མཆོད་ནས། །དྲུག་ཅུ་རྩ་བཞི་ཡོངས་རྫོགས་པའི། །གཏོར་མ་ཐུན་མཚམས་<line/>
</page>
<page index="41" id="488B">གསུམ་དུ་བྱིན། །གསེར་བུམ་དེ་བཞིན་ཁམ་ཕོར་བརྒྱད། །འཁྲུལ་འཁོར་རྒྱས་པའི་སྦྱོར་བ་ཡིས། །དེ་བཞིན་བསྔགས་ལ་མཆོག་གཞོལ་བ། །སླར་ཡང་ཤིང་རྟ་ཁམ་ཕོར་སོགས། །མར་<line/>
དང་སྤྲང་རྩིས་བཀང་བ་ཡིས། །གཙོ་བོ་དཔལ་གྱི་ཁྱིམ་སྟེང་དུ། །ཨཿ་ཡིག་འཁོར་ལོར་ངེས་བཅིང་བྱ། །གསང་སྔགས་རིག་པ་ཧྲཱིཿཥྚྲཱི་སོགས། །བློ་དང་ལྡན་པས་དུས་གསུམ་མཆོད།།<line/>
ག་ཌ་ཀ་ཡི་སྟེང་གི་ཆར། །དཀྱིལ་འཁོར་ལྔ་པོ་བྱས་ནས་ནི། །ལེགས་པར་དཀྲི་བ་བྱིན་ནས་ནི། །འབད་པས་ས་ཀུན་སྦྱང་བར་བྱ། །ས་གཞི་ཡོངས་སུ་བཟུང་བྱས་ནས། །དཀྱིལ་<line/>
འཁོར་མཆོག་ནི་བྱ་བ་ཡིན། །རྡུལ་ཚོན་མཛེས་པས་བྲི་བའམ། །ཡང་ན་འབྲས་ནི་ཐུག་པོ་ཆེ། །ཁ་དོག་ལྔ་པོ་དེ་བཞིན་ལྡན། །དེ་བཞིན་སློབ་དཔོན་ལྔ་རྣམས་ཀྱིས། །ཅུང་ཟད་<line/>
མྱོས་བྱེད་འཐུངས་ནས་ནི། །སྟེང་གི་རི་མོའི་སྟེང་དུ་ནི། །དགུ་བདག་དཀྱིལ་འཁོར་ཡིད་འོང་བ། །གྲྭ་བཞི་རུ་ནི་ཐོད་པའོ། །རང་གི་འདོད་ལྷའི་རྣལ་འབྱོར་ལྡན། །སྲད་བུས་ཐིག་<line/>
གདབ་ཤེས་རབ་ཅན། །ལྷ་མོའི་དཀྱིལ་འཁོར་ཆེས་མང་བ། །རྣམ་པ་ཇི་བཞིན་མངོན་བྲི་བྱ། །འདབ་བཞིར་དེ་བཞིན་བྲི་བྱ་བ། །ཁྱད་པར་དབྱུག་པ་དཀར་པོའོ། །དབུས་སུ་དབྱུག་པ་<line/>
དཀར་པོ་ནི། །སྣ་ཚོགས་རྡོ་རྗེ་བཞིན་བྲི་བྱ། །རིགས་ནི་ལྔ་པོ་མཚུངས་པར་བྱ། །སྐལ་བ་བྱས་ནས་ལེགས་པར་བསླབ། །རྒྱུད་ལ་སོགས་པའི་སྦྱོར་བས་འདིར། །རབ་ཏུ་འབད་པས་<line/>
</page>
<page index="42" id="489A">༄༅། །དབང་བསྐུར་སྦྱིན། །སློབ་དཔོན་གསང་བ་ཤེས་རབ་དང༌། །བཞི་པ་དེ་སླར་དེ་བཞིན་ནོ། །སློབ་དཔོན་བཞི་པོ་རྣམས་ཉིད་ཀྱིས། །ཡང་དང་ཡང་དུ་གཏོར་<line/>
མ་སྦྱིན། །དྲིལ་བུ་རྡོ་རྗེ་མཉམ་པར་གནས། །སྣ་ཚོགས་རྒྱན་གྱིས་བརྒྱན་པ་ཡི། །ཀུན་ཏུ་སེར་པོའི་གོས་ཉིད་དང༌། །མི་ཡི་རྒྱན་གྱིས་བརྒྱན་པའོ། །གསེར་དངུལ་ཟངས་ལྕགས་<line/>
བཞི་ཡིས་ནི། །བུམ་པ་དཀྱིལ་འཁོར་ཡང་དག་དགོད། །དབུས་སུ་གསེར་གྱི་བུམ་པ་ཡང༌། །སྣ་ཚོགས་རིན་ཆེན་ལེགས་པར་མཛེས། །གསེར་དངུལ་ཟངས་ལྕགས་ལས་<line/>
བྱུང་བ། །འཁྲུལ་འཁོར་བཞི་པོ་རྣམས་དང་ནི། །དབུས་སུ་གསེར་གྱི་འཁྲུལ་འཁོར་ནི། །མེ་ཏོག་དམར་པོས་ལེགས་མཛེས་པའོ། །སླར་ཡང་ཕྱིར་གཞན་དཀྱིལ་འཁོར་བཞིར།།<line/>
སྡོང་པོ་བཀོད་སོགས་འབད་པས་བཀླག །ཕྱི་རུ་ཟན་ལ་འདུས་པ་ཉལ། །ལོངས་སྤྱོད་དེ་བཞིན་གཞན་ལ་བདུན། །དགེ་འདུན་ཡོན་དང་ལོངས་སྤྱོད་ཀྱང༌། །བློ་བཟང་འབད་པས་<line/>
བྱ་བ་ཡིན། །ཤར་བུ་ཝ་ཌ་ལྷོ་རུ་ནེ། །ཨ་ཤྭ་ཏ་ནུབ་ཝ་ཀུ་ལ། །བྱང་དུ་ན་ག་གེ་སར་རོ། །ཤར་དུ་མེ་ཏོག་དཀར་ལྷོར་སེར། །དེ་བཞིན་ནུབ་དམར་བྱང་དུ་ཡང༌། །ལྗང་གུ་དེ་བཞིན་<line/>
སྟེང་དུ་ཡང༌། །མ་རུ་ལ་ཌ་རྗེ་[?] རིགས་དང༌། །བྲམ་ཟེ་རྡོ་རྗེ་རིན་ཆེན་སོགས། །ཤར་གྱི་ཕྱོགས་སུ་རབ་སྦྱིན་ཕྱིར། །སྐྱེ་བོ་འདི་དག་ས་ག་ལ། །སྣ་ཚོགས་རྒྱན་ཀུན་གྱིས་བརྒྱན་པའི།།<line/>
</page>
<page index="43" id="489B">མ་བདག་གི་ནི་ངོས་བཞི་རུ། །བཞི་འགྱུར་འདྲེན་མ་རྣམས་དང་ནི། །ལྷན་ཅིག་མཆོད་སྦྱིན་འདུས་པ་ལ། །བརྒྱ་རྩ་བརྒྱད་རབ་སྦྱིན་བྱས་ནས། །པུས་མོ་གཡས་པའི་ལྷ་ང་ནི། །སར་བཙུགས་<line/>
ལག་པ་སྦྱར་བྱས་ནས། །རིན་ཆེན་ལ་སོགས་ཀྱིས་སྤྲས་པ། །སྣ་ཚོགས་ལ་སོགས་རྒྱན་དང་གསེར། །གང་བའི་སྣོད་ལ་དེ་བརྗོད་པ། །ས་སྟེང་ཐམས་ཅད་གནོད་མེད་པའི། །ལྷ་ཡི་<line/>
རྒྱལ་སྲིད་བདག་ལ་སྩོལ། །འཁོར་ལོས་སྒྱུར་བའི་རྒྱལ་སྲིད་དང༌། །དབང་པོ་ཉིད་ཀྱང་བདག་ལ་གསོལ། །དེ་ནས་དཔལ་ལྡན་གཤིན་རྗེའི་གཤེད། །དམར་པོའི་སློབ་དཔོན་བདེན་<line/>
པ་ལ། །རྒྱལ་པོ་ཆེན་པོ་འདི་དག་ནི། །ཡིད་ཀྱི་ཤིང་རྟ་རྫོགས་པར་གྱིས། །གཤིན་རྗེ་གཤེད་ཀྱི་རྣལ་འབྱོར་པས། །སྔགས་དང་བསམ་གཏན་མཆོག་གཞོལ་བ། །བློ་ལྡན་གུས་<line/>
པས་ཅུང་ཟད་ཉོན། །ཤེས་རབ་ཕ་རོལ་ཕྱིན་པ་བསླབ། །ཛམྦྷ་ལ་ལ་ཆུ་སྦྱིན་དང༌། །ཡི་དྭགས་གཏོར་མ་དེ་བཞིན་སྟོན། །བརྩེ་བའི་ངང་ཚུལ་འཇིག་རྟེན་སྐྱོང༌། །དེང་ཁྱོད་ལ་སོགས་<line/>
བརྗོད་པར་བྱ། །མི་བདག་བདག་ལ་བདེན་པར་སྨྲོས། །མངའ་བདག་བདེན་ལས་གཞན་མིན་པས། །མི་བདག་གིས་བདེན་བརྗོད་པར་བྱ། །མགོ་དང་སྙིང་གར་རྡོ་རྗེ་ནི། །ལན་གསུམ་<line/>
བྱིན་ནས་རྒྱལ་སྲིད་བྱ། །དཀྱིལ་འཁོར་བསྟེན་པར་བྱ་བའོ། །གནས་སུ་བདག་ལ་སྨྲ་བ་ནི། །དེང་བདག་སྐྱེ་བ་འབྲས་བུར་བཅས། །མི་ཡི་འགྲོ་བ་ལེགས་པར་ཐོབ། །དེ་ནས་<line/>
</page>
<page index="44" id="490A">༄༅། །དཔལ་ལྡན་གཤིན་རྗེའི་གཤེད། །དམར་པོའི་རྣལ་འབྱོར་པ་བདག་ནི། །འཇིག་རྟེན་གསུམ་རྒྱལ་སྲིད་བྱས་ནས། །ཕྱིས་ནས་དབང་པོ་ལ་སོགས་པ། །<line/>
བཟློག་པ་བདག་གིས་བྱེད་པ་ཡིན། །དེ་བཞིན་སླར་ཡང་ཀཻ་ལཱ་ཤར། །བུད་མེད་རྒྱལ་སྲིད་བྱས་ནས་ནི། །རྒྱལ་སྲིད་འབྱོར་གྲུབ་ཆེན་མང་ངང༌། །མཐའ་དག་རྒྱལ་སྲིད་ཁུར་བཟུང་<line/>
ནས། །མི་བདག་འཕྲོག་བྱེད་ཟླ་བ་ལྟར། །སངས་རྒྱས་ཀུན་དང་དངོས་གྲུབ་ཀུན། །གང་གིས་མྱུར་དུ་འབྱུང་འགྱུར་བ། །ད་ལྟར་ལྷ་ཡི་དེ་མཛོད་ལ། །མངའ་བདག་བདག་ལ་<line/>
མཆོག་སྩོལ་ཅིག །དེ་བཞིན་ཁོ་ནར་བདེན་དང་བདེན། །ས་ཡི་གནས་སུ་ཕྱག་བྱས་ནས། །བཟོད་པར་གསོལ་ནས་ཁྱིམ་འགྲོ་བྱ། །དེ་བཞིན་སྣ་ཚོགས་གླུ་དང་ནི། །རོལ་མོ་ལ་<line/>
སོགས་པ་རྣམས་ཀྱིས། །སྤྲོ་བར་བཅས་པས་སྦྱིན་སྲེག་བྱ། །ཉི་མ་སོ་སོར་ཉེར་སྦྱོང་བཅས། །མཚན་མོ་ཕྱེད་ནས་ཚོགས་འཁོར་དང༌། །ཤེས་རབ་བཅས་ཤིང་ཡོན་དང་བཅས།།<line/>
རིམ་འདིས་ཉི་མ་ཉི་ཤུ་ལྡན། །ཟླ་བ་དྲུག་གིས་མཆོད་སྦྱིན་རྫོགས། །དེ་བཞིན་ཀུན་དུ་འོངས་ནས་གར། །གླང་པོ་རྟ་ལ་སོགས་པའི་ཡོན། །བྱིན་ནས་མཆོག་ནི་བླང་བར་བྱེད། །དེ་<line/>
ཚེ་ཡང་དང་ཡང་དུ་ནི། །གང་གང་མི་བདག་གང་ཡིན་ཏེ། །གཞན་དུ་ཕོ་ཉར་རབ་ཏུ་འཇོག །རྒྱལ་སྲིད་བདག་གིས་བཟུང་བ་ཉིད། །གལ་ཏེ་མིན་ན་ཆད་པ་ལ། །རབ་ཏུ་བཞག་<line/>
</page>
<page index="45" id="490B">ནས་འབྱིན་པར་བྱེད། །སྣ་ཚོགས་རིན་ཆེན་ལ་སོགས་པ། །མྱུར་འགྲོ་རྣམས་ནི་འབྲུལ་བར་བྱེད། །རང་ཕན་རང་གི་སྐལ་བ་རྣམས། །རབ་མཆོག་གལ་ཏེ་འདོད་ན་ནི། །དེ་ཡིས་རྒྱལ་<line/>
སྲིད་སྦྱིན་པར་བྱེད། །གང་གང་མིང་གིས་མི་འོང་ན། །དེ་ཡིས་འཁྲུལ་འཁོར་སེང་ལྡེང་གི །མེ་ལ་གདུང་བར་བྱ་བ་ཡིན། །སྐད་ཅིག་དེ་ལས་དེ་རྨོངས་ཏེ། །གཞན་གྱི་ཡུལ་དུ་འགྲོ་བར་<line/>
འགྱུར། །བཙོ་བའི་ཐབ་ཀྱི་ཐལ་བ་གང༌། །གང་གིས་ནད་ལ་སོགས་བྱིན་པ། །དེ་དག་ཉེ་བར་ཞི་བར་བྱེད། །གལ་ཏེ་གསོ་སྦྱོང་བྱ་བ་ཡི། །དབང་པོ་ཉིད་ནི་ཐོབ་པར་བྱེད། །སྦྱིན་སྲེག་<line/>
གིས་འདི་བཞི་འགྱུར་རོ། །བཅོམ་ལྡན་འདས་མ་ཀྱེ་ཁྱོད་ལ། །ངོ་མཆོགས་པས་བཤད་པ་ཡིན། །དེ་ཡི་སྔགས་མཆོག་ཅུང་ཟད་ཀྱང༌། །འཇིག་རྟེན་གསུམ་ན་རྙེད་པ་དཀའ། །ལྷ་<line/>
མོ་དཔལ་ནི་ཀྱཻ་རྡོ་རྗེ། །བསྟན་པ་ཐར་པ་མཆོག་དང་ནི། །དཔལ་ལྡན་བདེ་མཆོག་རྒྱུད་དུ་ཡང༌། །མང་ཞིང་རྒྱ་ཆེའི་རྣལ་འབྱོར་མ། །ལྷ་མོ་དཔལ་ལྡན་འདུས་པ་དང༌། །རྒྱས་པར་<line/>
རྣལ་འབྱོར་རྒྱུད་དུ་ཡང༌། །གངྒཱའི་ཀླུང་གི་བྱེ་མཚུངས་པས། །ཆེས་མང་དགའ་བའི་དངོས་གྲུབ་རྣམས། །གཤིན་རྗེའི་གཤེད་ནི་དམར་པོའི་རྒྱུད། །ལྷ་མོ་གུས་དང་བཅས་པས་<line/>
ཉོན༑ ༑ལྷ་མོ་བདག་ནི་མྱ་ངན་འདས། །དབང་པོ་སོགས་ཀྱིས་མི་མཐོང་ངོ༌། །མིག་མི་བཟང་གི་རྣལ་འབྱོར་དབང༌། །ཚངས་པར་སྐྱེ་བར་འགྱུར་བ་ཡིན། །བརྩོན་འགྲུས་ཆེན་པ་<line/>
</page>
<page index="46" id="491A">༄༅། །སྟོབས་ཆེན་ལྡན། །དེ་ཕྱིར་ཆོས་ནི་སྟོན་པ་པོ། །ཅི་འདིས་བསྐྱེངས་པར་འགྱུར་ནས་ནི། །རྒྱུད་ནི་ལེགས་པར་སྦས་པ་ཐོབ། །གསང་སྔགས་འབུམ་ཕག་<line/>
གཅིག་བཟླས་ནས། །བདག་ལ་སྒྲུབ་པར་བྱེད་པ་དང༌། །རབ་ཏུ་སྤྱོད་པར་འགྱུར་བ་ཡིན། །འཛམ་བུའི་གླིང་ན་སྣ་ཚོགས་པའི། །དངོས་གྲུབ་རབ་ཏུ་སྟེར་བར་བྱེད། །འགུགས་པའི་ས་<line/>
བོན་གཾ་སཾ་ཀཾ། །འདི་དག་བདུན་གྱི་རྣལ་འབྱོར་པས། །སྐྱེད་ཚལ་རྙེད་པར་བྱེད་པར་འགྱུར། །སླར་ཡང་ཀ་ནཽ་ཡུ་ག་དང༌། །པ་ལ་གོཏྟ་ལ་དང་ནི། །གོ་མ་ཙཱ་རཱ་ལཱ་བྷྲི་ཏི། །ལ་སོགས་རྣལ་འབྱོར་<line/>
པ་ཡིས་འགྱུར། །ཀ་ལིངྒ་དང་བངྒ་དང༌། །གཽ་རཱི་དང་ནི་མ་ག་དྷ། །སུ་ར་ག་རྒྱལ་ཨུ་བི་ཀྲི། །བི་ཙ་ཀ་ལ་རཱ་ཛ་དང༌། །གོ་དེར་མ་གཾ་གི་ལིངྒེ། །བི་མོ་ཛི་ཞེས་བྱ་སོགས་རྒྱལ། །དཔལ་ལྡན་གཤིན་<line/>
རྗེའི་གཤེད་དམར་པོའི། །རྣལ་འབྱོར་པས་ནི་འགྱུར་བ་ཡིན། །གང་ཡང་སྨྲ་བརྗོད་བྱེད་པ་དང༌། །གང་ཡང་བརྩོན་འགྲུས་ལྡན་པ་དང༌། །གང་ཡང་ཕ་རོལ་གནོན་པ་ཆེ། །ཁ་ཅིག་འདིར་ནི་<line/>
འཇིག་རྟེན་སོགས། །སླར་ཡང་སྔགས་ལ་མཆོག་གཞོལ་བ། །སླར་ཡང་རྒྱལ་སྲིད་དབང་པོ་སོགས། །འཁོར་ལོས་སྒྱུར་བར་འགྱུར་བ་ཡིན། །གསང་སྔགས་ཆེན་པོ་ལེགས་སྦས་པ།།<line/>
བྱིས་པའི་རྣལ་འབྱོར་ལ་མི་བསྟན། །བདེན་པར་སངས་རྒྱས་ཉིད་འདོད་པ། །རྒྱུད་ལ་འཇུག་པ་ལ་བསྟན་བྱ། །འདི་ལས་རྒྱུད་འདི་བརྗོད་པ་ལ། །དང་པོར་དབང་བསྐུར་བྱ་བ་སྟེ། །ཕྱི་ནས་<line/>
</page>
<page index="47" id="491B">འདི་ནི་བསྟན་པར་བྱ། །རྒྱུད་རྒྱལ་རྒྱུད་ཀྱི་མཆོག་གྱུར་པ། །སྔགས་དང་བསམ་གཏན་བརྗོད་ཉུང་བ། །བཀླགས་པ་ཙམ་གྱིས་འགྲུབ་པར་འགྱུར། །གང་སྡིག་ལས་ལ་དགའ་བ་དང༌། །དད་པ་དམན་<line/>
པས་འགྲུབ་མི་འགྱུར། །གང་ཡང་སྡིག་པ་བྱེད་པ་ཡང༌། །བསླབ་པ་འཛིན་པར་བྱེད་ན་ནི། །འབད་མེད་དངོས་གྲུབ་ཉིད་འགྲུབ་པར། །འགྱུར་བར་འདིར་ནི་ཐེ་ཚོམ་མེད། །དགེ་བ་བཅུ་ལས་<line/>
བརྩམས་ནས་ནི། །ཕྱི་ནས་ཆོས་ནི་རབ་གསལ་བྱ། །དེ་བཞིན་དེ་ཡི་བྱ་བ་ནི། །ཇི་ལྟ་བ་བཞིན་འགྱུར་བ་ཡིན། །ཞེས་བ་རྒྱལ་སྲིད་ཀྱི་བསླབ་པའི་ལེའུ་སྟེ་བརྒྱད་པའོ།། །།བཅོམ་<line/>
ལྡན་འདས་ཀྱི་རྒྱལ་པོ་རུ། །འབྱུང་བར་འགྱུར་ལ་ཆོས་ཅན་འགྱུར། །ཆོས་ཀྱི་དེ་ཉིད་བདག་ལ་གསུངས། །སྔགས་ཀྱི་དེ་ཉིད་མེད་པར་གང༌། །བསམ་གཏན་མེད་པ་འདི་ཉིད་ལས། །སེམས་ཅན་<line/>
ཐམས་ཅད་བསྒྲལ་དོན་དུ། །སྔགས་ཀྱི་དེ་ཉིད་རབ་གསལ་བ། །བསམ་གཏན་མེད་པར་འགྲུབ་པར་འགྱུར། །བསམ་གཏན་མེད་ན་དེ་ཉིད་ལས། །རྣམ་པ་གཞན་དུ་རྒྱུར་འགྱུར་རོ། །བྱིས་<line/>
རྣམས་ཕྱག་རྒྱ་དེ་བྱེད་པ། །དང་པོ་ལྷ་ཡི་གཟུགས་སུ་སྟེ། །ལུས་ནི་རྣམ་པར་དག་པར་བྱ། །གཉིས་པར་གསང་བ་བཟླས་པ་སྟེ། །ཨཱ་ལི་ཀཱ་ལི་བཟླས་པ་དང༌། །སྐུ་གསུང་ཐུགས་ཀྱི་དབྱེ་བ་ཡིས།།<line/>
བློ་ལྡན་ཡི་གེ་གསུམ་བཟླས་བྱ། །དེ་བཞིན་བློ་ལྡན་ཁྲི་ཕྲག་གཉིས། །བརྒྱ་ཕྲག་བཅུ་དྲུག་བཅུ་དྲུག་བཟླས་པར་བྱ། །ཉིན་དང་མཚན་མོའི་གྲངས་ཀྱིས་ནི། །གསང་སྔགས་བཟླས་པ་བྱེད་པ་ཡིན། །དེ་ནས་<line/>
</page>
<page index="48" id="492A">༄༅། །དེ་ལ་སྣ་ཡི་རྩེ། །ཁོ་ན་ས་བོན་མཚན་མའི་རིམ། །ཡུངས་ཀར་དུ་ཡང་བསམ་པར་བྱ། །རྡོ་རྗེ་སྐྱིལ་ཀྲུང་སྦྱོར་བ་ལས། །སེམས་ནི་བརྟན་པར་བྱས་ཉིད་ཀྱིས། །<line/>
རང་བྱིན་བརླབ་པར་ཡང་འགྱུར་རོ། །ཇི་ལྟར་སྒྱུ་མ་ཇི་ལྟར་རྨི། །དེ་བཞིན་སླར་ཡང་ཆུ་ཟླ་བ། །འདི་ལྟ་བུ་ཡི་གཟུགས་སུ་འགྱུར། །ཇི་ལྟར་བླ་མའི་མན་ངག་ལས། །ཆུ་དང་ཆུ་འདུས་གཅིག་<line/>
པ་བཞིན། །སྒྱུ་མ་སྟོང་པའི་སྦྱོར་བ་ཡིས། །གཉིས་པོ་འདི་དག་སྤྱོད་པ་ཡིས། །ཟུང་དུ་འཇུག་པ་རབ་སྒྲུབ་བྱེད། །རྣལ་འབྱོར་ཅུང་ཟད་བསམ་མི་བྱ། །བཏང་སྙོམས་མཆོག་ཏུ་འགྱུར་<line/>
བ་ཡིན༑ ༑ལྷ་རུ་ཅུང་ཟད་བསམ་མི་བྱ། །རང་གི་དེ་ཉིད་གསལ་བར་འགྱུར། །བསམ་བྱ་མེད་ཅིང་བསམ་མེད་གང༌། །དེ་ཡང་འདིར་ནི་ཡོད་མ་ཡིན། །དེ་འདིར་བསམ་མི་ཁྱབ་པར་<line/>
བརྗོད། །སྲིད་པའི་ཤིང་གི་ལྟར་སྟེ། །ཁ་ཅིག་རྒོད་དང་བརྗོད་པར་གནས། །ཁ་ཅིག་རབ་ཏུ་འཇུག་པར་བྱ། །སྒོམ་པའི་ནུས་པ་སེམས་ལ་ནི། །ཇི་ལྟར་དབྱེ་བ་མི་ཤེས་པ། །དེ་བཞིན་<line/>
རྣལ་འབྱོར་རིམ་པས་འགྱུར། །སྣ་ཚོགས་དངོས་གྲུབ་རབ་སྟེར་བྱེད། །རང་བློ་འཁོར་བའི་འཇིག་རྟེན་དུ། །འདོད་པས་མཐོ་རིས་རབ་ཏུ་སྐྱེས། །བཙུན་མོ་ཐམས་ཅད་དགའ་བར་བྱེད། །<line/>
སྲུང་བ་སོགས་ཀྱི་ཉི་མ་མཆོག །ཁ་ཅིག་ཟླ་བརྒྱན་ཡན་ལག་བྱུགས། །ཁ་ཅིག་འདམ་བྱུགས་ཡན་ལག་བརྒྱན། །སྣ་ཚོགས་ཁ་ཅིག་སྨིན་པར་བྱེད། །དེ་ཕྱིར་གནས་པའི་སྡུག་<line/>
</page>
<page index="49" id="492B">བསྔལ་དང༌། །བདེ་བས་གནོད་པ་མེད་པ་ཡིན། །ཤིན་ཏུ་དགའ་དང་ཐེ་ཚོམ་བྱེད། །འདོད་པ་དེ་རྣམས་རྣལ་འབྱོར་བ། །རྣམ་སྤྱོད་མེད་པར་དེ་བྱའོ། །འདོད་པ་ལྔ་ལ་ལོངས་སྤྱོད་ཅིང༌།<line/>
འདོད་པའི་ཡོན་ཏན་ལྔ་རྣམས་ལྡན། །རྟག་ཏུ་རྩེ་བར་བྱ་བ་སྟེ། །འཁོར་བ་འགྲོལ་ཞིང་གྲོལ་བ་སྟེ། །དངོས་དང་དངོས་མེད་རྣམ་པར་གྲོལ། །ངོ་ཚའི་བྱ་བ་རྣམ་པར་སྤངས། །བློ་གྲོས་སྦྱོར་<line/>
བ་ལས་འདས་པ། །ལས་རྣམས་ཐམས་ཅད་རིག་པའི་མཆོག། །ཅེས་པ་དེ་ཁོ་ན་ཉིད་ཀྱི་ལེའུ་སྟེ་དགུ་པའོ།། །།ཀྱེ་བཅོམ་ལྡན་འདས། །མངོན་པར་དབང་བསྐུར་མིང་<line/>
ཅི་ལྟར༑ ༑མངའ་བདག་བདག་ལ་དེ་གསུངས་ཤིག །དགའ་མ་དབང་བསྐུར་རྣམ་པ་བཞི། །སེམས་ཅན་འཇུག་བྱེད་དེ་ཉོན་ཅིག །གཏོར་བས་དྲི་མ་མེད་བྱེད་ཕྱིར། །དེ་དག་ཀུན་ཀྱང་གཡོ་<line/>
བྱེད་པ༑ ༑འཆི་སྟེ་རྡོ་རྗེ་སྐྱིལ་མོ་ཀྲུང༌། །འཛག་མེད་ལ་སོགས་བདེ་བས་གང༌། །འདི་དག་ཇི་སྲིད་དྲི་མེད་གྱུར། །བྱང་ཆུབ་སེམས་ནི་སྤོང་བྱེད་པ། །ཇི་སྲིད་རྣལ་འབྱོར་བས་མི་བྱ། །བྱང་<line/>
ཆུབ་སེམས་ནི་གཏོང་བྱེད་པ། །གང་གྲུབ་ཐོབ་པ་རྣམ་པར་སྤྱོད། །ཇི་སྲིད་ཀུན་དུ་དགའ་བའི་མཆོག །བདེ་བའི་གཟུགས་ནི་དེ་ཉིད་ཀྱིས། །ཡང་དག་ལྡན་པའི་སངས་རྒྱས་གཟུགས། །<line/>
ཇི་སྲིད་ཁུ་བ་བསྟན་གྱུར་པར། །བདག་ཉིད་རྟག་ཏུ་བསྒོམ་པར་བྱ། །དེ་ནི་འཇིག་རྟེན་བདེན་པར་གྲགས། །ཡང་ན་དོན་མེད་ད་གང་ལས། །བཞི་པ་སླར་ཡང་དེ་བཞིན་ནོ། །འདིར་ནི་ཤེས་རབ་<line/>
</page>
<page index="50" id="493A">༄༅། །ཡེ་ཤེས་གང༌། །མངོན་པར་དབང་བསྐུར་བཞི་པ་རུ། །བྱིས་པའི་སྐྱེ་བོ་སྨྲ་བར་འགྱུར། །དེ་ནི་སླར་ཡང་དེ་བཞིན་ཞེས། །བཞི་པ་དེ་ཉིད་གསུམ་པ་རུ། །དེ་<line/>
བཞིན་བྱས་པར་མི་འགྱུར་ཏེ། །དང་པོའི་ཡན་ལག་ལས་སླར་ཡང༌། །སྨོས་པ་སྐྱེན་འགྱུར་དེ་བཞིན་དུ། །བྱིས་པ་རྣམས་ཀྱི་རྒྱུ་གསུམ་པ། །གང་ཡིན་འབྲས་བུ་བཞི་པ་སྟེ། །རྒྱུ་<line/>
འབྲས་དབྱེ་བ་མེད་པའི་ཕྱིར། །བཞི་པའང་གསུམ་པར་གྲུབ་བོ་ཞེས། །སྔར་བརྗོད་དོན་དམ་བདེན་པ་ཉིད། །གང་ལས་ཕྱག་རྒྱ་གསུམ་གྱིས་ནི། །འབྲས་བུ་གསུམ་ནི་སྒྲུབ་པའི་<line/>
ཕྱིར༑ ༑གསང་སྔགས་ཚུལ་འདིར་སྦྱིན་སྲེག་འབྲས། །ཕྱག་རྒྱ་གསུམ་དང་བྲལ་པ་ཡིན། །ཨེ་མ་ཕྱག་རྒྱ་གསུམ་སྒྲུབ་ལ། ལས་རྒྱ་ཡེ་ཤེས་ཕྱག་རྒྱ་ནི། །རྒྱུ་རུ་མི་འགྱུར་རོ་ཞེས་<line/>
པ༑ ༑ལས་རྒྱ་ཡེ་ཤེས་ཕྱག་རྒྱ་ནི། །སྒོམ་པ་ཡོངས་སུ་སྤངས་པ་ལས། །ཕྱག་རྒྱ་ཆེན་པོ་ངེས་པར་སྒོམ། །འདིར་ནི་དབང་པོ་གཉིས་སྦྱོར་བདེ། །འདོད་པ་ཀུན་སྤྱོད་བདེ་བ་ཞེས། །<line/>
འཛག་དང་མི་འཛག་མཚན་ཉིད་ཀྱི། །ངོ་བོའི་ཀུན་སྤྱོད་བདེར་མི་འགྱུར། །གསུམ་པ་རྒྱུ་ལ་མ་སྐྱེས་པ། །རིགས་ཀྱི་འཛག་པ་གསུམ་པའི་འབྲས། །དོན་དམ་བཞི་པར་མི་འགྱུར་རོ།<line/>
ཞེས་པས་ཁོང་དུ་ཆུད་པར་བྱའོ། །དབང་བསྐུར་བའི་ཆོ་གའི་ལེའུ་སྟེ་བཅུ་པའོ།། །།བཅོམ་ལྡན་འདས། བྲིས་སྐུའི་ཆོ་ག་གསུང་དུ་གསོལ། བཅོམ་ལྡན་འདས་<line/>
</page>
<page index="51" id="493B">ཀྱིས་བཀའ་སྩལ་པ། དམར་ཞིང་དཀར་བའི་བུད་མེད་དེ་ལ་འབད་པས་མཆོད་པ་བྱའོ། །སྐར་མ་རྒྱལ་ལ་བརྩམ་པར་བྱ་སྟེ། དེ་ཡང་མངོན་པར་དབང་བསྐུར་བར་བྱའོ། །དེ་ལ་དོག་<line/>
པ་དམར་ཞིང་དཀར་བ་ཐག་པས་འབད་པས་འཐག་པའི་རྒྱུ་དང་སྤུན་དེ་ལ་སྦྱིན་པར་བྱའོ། །ཉི་མ་སོ་སོར་དམ་ཚིག་བསྟེན་པས་ཤེས་རབ་དང་བཅས་པས་བཏགས་ནས་རས་དེ་དམར་<line/>
ཞིང་དཀར་བའི་བུད་མེད་རྡུལ་དང་ལྡན་པའི་དུས་སུ་མལ་ཆར་སྦྱིན་པར་བྱའོ། །ཉི་མ་གསུམ་གྱི་ཕྱི་ནས་རི་མོ་མཁན་དམ་ཚིག་དང་ལྡན་པ་མངོན་པར་བསྔགས་ཏེ། དཔའ་བོའི་ཚོང་གི་<line/>
གང་སྨྲ་བར་བྱེད་པ་དེ། དེ་ལ་སྦྱིན་པར་བྱའོ། །སྦྲང་རྩི་ཆེན་པོས་སྣག་ཚ་བྱས་ནས་མིའི་རུས་པའི་སྨྱུ་གུས་བྲི་བར་བྱའོ། །ཇི་སྲིད་འབྲི་བར་བྱེད་པ་དེ་སྲིད་དུ་མྱོས་བྱེད་ཅུང་ཟད་འཐུངས་ནས་<line/>
ཉི་མ་སོ་སོར་ཐུན་མཚམས་བཞིར་གཏོར་མ་དང༌། གསང་སྔགས་བརྒྱ་ཕྲག་གཅིག་ཏུ་བཟླས་པར་བྱའོ། །རིགས་རྣམས་ཀྱི་དམ་ཚིག་གི་གཅིག་ཏུ་གདོན་མི་ཟ་བར་བྱའོ། །དཔའ་བོའི་<line/>
རིམ་པས་ཤིན་ཏུ་གསང་ལ་རབ་ཏུ་གནས་པ་ཡང་ངོ་ཞེས་སོ། །དེའང་གཤིན་རྗེའི་གཤེད་ཀྱི་རྣལ་འབྱོར་པ་དམ་ཚིག་དང་ལྡན་པས་གྲོ་ག་ལ་གླེགས་བམ་སོར་བཅུ་གཉིས་པ་བྱའོ་ཞེས་<line/>
སོ༑ ༑ཞེས་པ་བྲིས་སྐུ་དང་གླེགས་བམ་གྱི་ཆོ་གའི་ལེའུ་སྟེ་བཅུ་གཅིག་པའོ།། །།མངའ་བདག་རླུང་སྦྱོར་བདག་ལ་གསུངས། །བཅོམ་ལྡན་འདས་ཀྱིས་བཀའ་སྩལ་པ།<line/>
</page>
<page index="52" id="494A">༄༅། །སྙིང་གར་སྲོག་དང་ཐུར་སེལ་བཤང༌། །ལྟེ་བའི་ཕྱོགས་སུ་མཉམ་གནས་སོ། །མགྲིན་པའི་ཕྱོགས་ནི་གྱེན་རྒྱུ་སྟེ། །ལུས་ཀུན་སོན་པ་ཁྱབ་བྱེད་དོ། །<line/>
འདི་རྣམས་དབུས་སུ་གཙོ་བོ་གང༌། །སྲོག་རླུང་སྙིང་གར་གནས་པའོ། །དབུགས་དབྱུང་དབུགས་རྡུབ་དབྱེ་བ་ཡིས། །འཚོ་བ་འཕོ་བ་བཅུ་དྲུག་གོ། །སྦྱོར་བས་སོ་སོ་རེ་རེ་ལ། །<line/>
དཀྱིལ་འཁོར་བཞི་སྟེ་རེ་རེ་ལ། །དབྱུག་གུ་རེ་རེ་འབབ་པ་ཡིས། །ཉི་ཁྲི་བརྒྱ་ཕྲག་བཅུ་དྲུག་གོ། །གཡས་ནས་རེག་ཅིང་འབབ་པ་ཡིས། །མེ་ཡི་དཀྱིལ་འཁོར་བརྗོད་བྱ་སྟེ། །གཡོན་<line/>
དང་གཡས་ལ་རེག་པ་ལས། །དབང་ཆེན་གྱི་ནི་འཁོར་ལོར་འགྱུར། །བརྟན་ཐོབ་དལ་བའི་དཀྱིལ་འཁོར་འགྱུར། །རྐྱང་མ་དང་ནི་རོ་མ་དང༌། །གཡོན་དང་གཡས་སུ་གནས་པའོ། །<line/>
ཀུན་འདར་མ་ནི་དབུས་ཕྱོགས་སུ། །ལྷན་ཅིག་སྐྱེས་པ་རྗེས་སུ་བྱེད། །འཇུག་པར་འགྱུར་དང་འབྱིན་པ་དང༌། །གནས་པ་གཡོ་མེད་ངོ་བོ་ལ། །རྣམ་འཇོམས་ཞེས་པ་སྲད་བུའི་<line/>
རླུང༌། །ཇི་སྲིད་འཚོ་བའི་འཇུག་པར་འགྱུར། །འཇུག་པ་བུམ་པ་ཅན་ཞེས་བྱ། །ད་ཡི་འཛིན་ལས་གང་བ་ཅན། །དབྱུང་བ་རེ་ཙ་ཀ་ཤེས་བྱ། །གཡོ་མེད་བུམ་པ་ཅན་དུ་འགྱུར། །རླུང་ནི་རབ་<line/>
ཏུ་འཇུག་པའི་ཚོགས། །སྟོང་ཕྲག་བརྒྱ་ལ་སོགས་པའི་གྲངས། །སངས་རྒྱས་མགོན་པོའི་གསུང་ཇི་བཞིན། །སྐད་ཅིག་དེ་ལས་འགྲུབ་པར་འགྱུར། །རླུང་ཚོགས་གཅིག་གྱུར་<line/>
</page>
<page index="53" id="494B">གང་ཡིན་ནི། །ཤེས་རབ་ལ་ནི་དམ་འཁྱུད་པས། །ཟླ་ཕྱེད་ཙམ་གྱིས་འགྲུབ་པར་འགྱུར། །རང་གི་ལྷག་པའི་ལྷ་སྦྱོར་བས། །སངས་རྒྱས་ཡེ་ཤེས་ཡང་དག་ལྡན། །མངོན་ཤེས་ལྔ་ནི་<line/>
ཤེས་པར་འགྱུར། །རང་གི་ལྷག་པའི་ལྷ་སྦྱོར་བས། །རང་གི་བུད་མེད་དམ་དུ་འཁྱུད། །སྙིང་ག་ཡིས་ནི་སྙིང་ག་རུ། །གསང་བར་གསང་བས་ཡང་དག་སྦྱོར། །ཁ་ཡིས་ཀྱང་ནི་ཁར་བྱས་<line/>
ནས༑ ༑བྱེད་པ་མེད་པ་ལྷུར་ལེན་པས། །སྙིང་གར་གནས་པའི་ས་བོན་བཞི། །ཀུན་ཏུ་གང་བར་བསྒོམ་པར་བྱ། །དེ་གནས་གང་ཡིན་དེ་ཉིད་ཀྱིས། །མི་ནི་ཐམས་ཅད་ཤེས་པར་འགྱུར། །<line/>
ཀུན་དུ་དགོངས་པ་ཙམ་གྱིས་ནི། །བྱུང་དང་འབྱུང་འགྱུར་དང་ད་ལྟ་བར། །ཕ་རོལ་སེམས་ཀྱང་ཤེས་པར་བྱེད། །བདེན་པ་བདེན་པར་སྨྲ་བར་བྱེད། །དེ་བཞིན་སྦྱོར་བ་དེ་ཉིད་ཀྱིས། །རྣ་བ་ལ་ནི་<line/>
རྣམ་བསྒོམ་བྱ། །དྲུང་ན་གནས་པའི་སྒྲ་ཇི་བཞིན། །བསྟན་པ་ཀུན་ནི་ཉན་པར་བྱེད། །དེ་བཞིན་མིག་ལ་རབ་བསྒོམས་ནས། །འཇིག་རྟེན་གསུམ་ཡང་ལྟ་བར་བྱེད། །སྣ་ལ་དེ་བཞིན་བསམས་<line/>
ནས་ནི། །དྲི་རྣམས་ཐམས་ཅད་ཤེས་པར་བྱེད། །ལྕེ་ལ་དེ་བཞིན་བསམས་ནས་ནི། །ཐག་རིངས་མྱོང་བྱ་རབ་རྟོགས་བྱེད། །རང་གི་རྟགས་རྩེར་དེ་བཞིན་བསམ། །རེག་བྱ་ཐམས་ཅད་ཤེས་<line/>
པར་བྱེད། །དེ་བཞིན་མགོ་བོའི་དབུས་བསམས་ནས། །ནུས་པ་ཐམས་ཅད་རབ་འཕེལ་བྱེད། །གང་དང་གང་དུ་རླུང་གནས་པ། །རོ་མཉམ་གྱུར་པར་བྱས་པ་ནི། །འགགས་པ་དེ་དང་དེ་ཉིད་ལ། །<line/>
</page>
<page index="54" id="495A">༄༅། །དེ་ཉིད་སོ་སོར་རྟོགས་པར་བྱེད། །ཞི་དང་རྒྱས་པ་ཅན་དང་དབང༌། །དེ་བཞིན་འགུགས་དང་གསོད་པ་དང༌། སྐྲོད་པར་བྱེད་དང་ཐམས་ཅད་ཉིད། །སྒོམ་པ་ཁོ་<line/>
ནས་རབ་སྒྲུབ་བྱེད། །བུམ་པ་ཅན་སོགས་རབ་སྦྱོར་བས། །ལྟ་སྟངས་བཞི་ནི་ངེས་སྦྱོར་བྱ། །གཡོན་དུའང་ལྟ་བའི་ལྟ་སྟངས་ནི། །བུམ་པ་ཅན་གྱིས་དབང་དུ་བྱེད། །གཡས་ནས་དགུག་པར་<line/>
བྱ་བ་ནི༑ ༑གང་བ་ཅན་གྱིས་ངེས་པར་སྦྱོར། །དཔྲལ་བར་གནས་པའི་ལྟ་སྟངས་གང༌། །རེ་ཙ་ཀ་ཡིས་གསོད་པར་བྱེད། །སྣ་རྩེར་གནས་པའི་ལྟ་སྟངས་ནི། །བུམ་པ་ཅན་གྱིས་རེངས་པར་<line/>
བྱེད༑ ༑ཛ་བའི་མེ་ཏོག་བུམ་པ་ཅན། །རློན་པའི་ཤིང་ལ་རེ་ཙ་ཀས། །མཉམ་པར་ཟོས་ལ་རེ་ཙ་ཀས། །གཡོ་བཅས་རྩ་ལ་བུམ་པ་ཅན། །སྔོན་དུ་ལྟ་སྟངས་ངེས་སྦྱོར་བ། །ཟླ་བ་དྲུག་ཏུ་<line/>
བསམ་པར་བྱ། །ཀུན་གྱི་ནུས་པ་སྦྱོར་བ་ནི། །སེམས་འགོག་པ་ལས་འགྲུབ་པར་བྱེད། །སེམས་འགོག་པ་ལས་རླུང་འགོག་སྟེ། །འགོག་ལས་སེམས་ཀྱང་འགོག་པར་འགྱུར། །ཕན་ཚུན་<line/>
སོན་པ་བཅིངས་པའོ། །ཤེས་རབ་ཐབས་གཅིག་རྡོ་རྗེ་དང༌། །པདྨ་མཉམ་པར་རྟོགས་པ་ལ། །འགོག་པའི་བདེ་བ་ཟོས་པ་ནི། །ཐམས་ཅད་ཡང་དག་འགྲུབ་པར་འདོད། །ཚངས་པ་ཁྱབ་འཇུག་<line/>
ལ་སོགས་ལྷ། །སྔགས་པ་དེ་ཡི་ལྷན་ཅིག་ཏུ། །འཇིག་རྟེན་བ་ཀུན་ཅི་སླར་ཡང༌། །ཅི་བགྱི་ཡོད་པར་འགྱུར་བ་ཡིན། །རྣལ་འབྱོར་རྣལ་འབྱོར་མ་རྒྱུད་དུ། །ཐམས་ཅད་མཁྱེན་པས་གསུངས་པ་<line/>
</page>
<page index="55" id="495B">ཡང༌། །རྩོད་ལྡན་དུས་སུ་རབ་ཏུ་སྤྱོད། །དངོས་གྲུབ་མེད་པར་མི་བལྟ་སྟེ། །རྫོགས་ལྡན་གསུམ་ལྡན་གཉིས་ལྡན་དང༌། །རྩོད་དུས་ལ་ཡང་བདེན་པར་འགྲུབ། །སླར་ཡང་ལྷ་དང་བཅས་པ་ཡི། །དངོས་གྲུབ་<line/>
མཆོག་ནི་བསྟན་པར་བྱ། །སྤས་པ་ཀུན་མཁྱེན་སྤྱོད་ཡུལ་བ། །ཁྱོད་ཀྱིས་དེ་ལ་ང་ཡིས་བཤད། །གཤིན་རྗེའི་གཤེད་པོས་དེའི་ངལ་བ་འབྲས་བུ་མེད། །ཅེས་སོ། །གཤིན་རྗེའི་གཤེད་དམར་པོའི་རྒྱུད་<line/>
དུ་རླུང་གི་དེ་ཉིད་ཅེས་བྱ་བའི་ལེའུ་སྟེ་བཅུ་གཉིས་པའོ།། །།བཅོམ་ལྡན་གཤིན་རྗེའི་གཤེད་ཀྱི་མི། །དམར་པོ་བརྗོད་པའི་མིང་ཅན་ལ། །ཡ་ཡིག་གིས་ནི་ཅི་ཞིག་བརྗོད། །<line/>
དེ་བཞིན་མ་ཡིག་གིས་ཀྱང་ནི། །སླར་ཡང་དེ་ཡི་ཨ་ཡིག་གིས། །རི་ཡིག་གིས་ཅི་བརྗོད་པར་བྱ། །རཀྟ་ཉིད་ནི་ཅི་ཡི་མིང༌། །མངའ་བདག་བདེན་པས་གསུང་དུ་གསོལ། །ལེགས་སོ་<line/>
ལེགས་སོ་གང་དྲིས་པ། །དེ་ནི་བཤད་ཀྱི་ཉོན་ཅིག་དང༌། །ཡ་ཡིག་གིས་ནི་རླུང་ཡང་སྟེ། །གཤིན་རྗེའི་གཤེད་དམར་པོར་བརྗོད་བྱ། །དེ་ནས་ཡ་ཡིག་མཆོག་ཏུ་དགའ། །མ་ཡིག་<line/>
གཉིས་པར་བརྗོད་པར་བྱ། །ཨཱ་རི་དགའ་བ་གསུམ་པའོ། །རཀྟ་བཞི་པའི་མིང་ཅན་ནི། །ཡང་ན་རླུང་དང་ལྡན་པ་ལ། །དེ་ཡི་ཐབས་ནི་ཨ་ཡིག་སྟེ། །ཨེ་ཡིག་རེག་པའི་དབང་པོའོ། །<line/>
རཀྟ་གཉིས་མེད་སྦྱོར་བའོ། །མང་ན་རཀྟ་འདོད་ཆགས་རྒྱལ། །རླུང་གིས་པོར་[?] བསྐུལ་དར་སོན་སེམས། །ཨཱ་རི་སྟོང་ཉིད་སྙིང་རྗེ་གཅིག །རཀྟ་ཡ་མཱ་རི་ཞེས་བརྗོད། །དགའ་བ་བཞི་ཡི་མིང་<line/>
</page>
<page index="56" id="496A">༄༅། །ལྔའོ༑ ༑སྐད་ཅིག་བཞི་རུ་ཤེས་པར་བྱ། །དེ་ནས་གཏི་མུག་ལ་སོགས་པའི། །མིང་ནི་མངའ་བདག་ཁྱོད་གསུངས་ཤིག །གཏི་མུག་གཤིན་རྗེ་མཐར་བྱེད་<line/>
ནི༑ ༑རྣམ་སྣང་མཛད་དོ་ཕྲ་མ་ཡི། །གཤིན་རྗེ་མཐར་བྱེད་རིན་ཆེན་འབྱུང༌། །འདོད་ཆགས་གཤིན་རྗེ་མཐར་བྱེད་ནི། །སྣང་མཐའ་ཕྲག་དོག་གཤིན་མཐར་བྱེད། །དོན་གྲུབ་དབུས་<line/>
སུ་མི་བསྐྱོད་པ། །གཤིན་རྗེ་མཐར་བྱེད་དམར་པོའོ། །ཙ་རྩི་ཀཱ་སོགས་ངོ་བོ་ཅི། །ས་ཁམས་སྤྱན་མ་ཙི་རྩི་ཀཱ། །ཆུ་ཁམས་མཱ་མ་ཀཱི་ཕག་མོ། །མེ་ཁམས་དཀར་མོ་དབྱངས་ཅན་མ། །<line/>
རླུང་ཁམས་སྒྲོལ་མ་གཽ་རཱིའོ། །མཁའ་ཁམས་རྡོ་རྗེ་རོ་ལངས་མ། །བཅོམ་ལྡན་འདས་ལ་འཁྱུད་པའོ། །འདོད་ཆགས་ཆེན་པོའི་རྗེས་ཆགས་ལས། །བདེ་བ་ཆེན་པོའི་རོ་ཡིས་ནི།<line/>
གཉིས་མེད་ངོ་བོ་དཔའ་བོ་སྟེ། །བཅུ་དྲུག་ཆ་རྫོགས་ཟླ་བ་བཞིན། །ཞེས་པ། གཤིན་རྗེའི་གཤེད་དམར་པོའི་རྒྱུད་དུ་མིང་མདོར་བསྟན་པའི་ལེའུ་སྟེ་བཅུ་གསུམ་པའོ།། །།<line/>
རོ་ལངས་མས་ནི་དམ་འཁྱུད་ནས། །འོ་བྱས་ཚེམས་ཀྱིས་མ་མཆུ་བཟུང༌། །སེམས་ཅན་དོན་ཕྱིར་གཏོར་མ་ཆེ། །ལྷ་མོར་བཅས་པས་དེ་ལ་ཞུས། །བཅོམ་ལྡན་འདས་ཀྱིས་<line/>
བཀའ་སྩལ་པ། དཔལ་གཤིན་རྗེའི་གཤེད་དམར་པོའི་ང་རྒྱལ་བྱས་ནས་སྟེང་དུ་བླ་རེ་དང་རྔ་ཡབ་དཀར་པོ་དང༌། ཕྱི་རོལ་དུ་གར་དང༌། གླུས་ཉེ་བར་མཛེས་པར་བྱས་པ། རྒྱན་<line/>
</page>
<page index="57" id="496B">ཐམས་ཅད་ཀྱིས་བརྒྱན་པ། །གཡོན་པ་དང་གཅིག་ཤོས་དྲིལ་བུ་དང་རྡོ་རྗེ་སྒྲ་དབྱངས་ཀྱིས་ཡོངས་སུ་གང་ལ་འབར་ཞིང་གསལ་ལ་རྒྱས་པའི་སྣོད་ཀྱི་གཏོར་མ་དོར་བར་བྱ་སྟེ་སྣོད་གཉིས་གཞག་<line/>
བར་བྱའོ། །སྣོད་གཅིག་ཏུ་གོ་གུ་ད་ཧ་ན་དང༌། བི་ར་ཤུ་མཱ་མུ་བདུད་རྩི་ལྔ་དང་བཅས་པའི་ཤ་དང༌། འོ་མ་དང༌། ཉ་ཤས་ཡང་དག་པར་གང་བར་བྱའོ། །གཞན་དུ་ཁྱིམ་ལ་སོགས་པའི་ལྷ་<line/>
རྣམས་གཞག་པར་བྱའོ། །ཨོཾ་ཧྲཱིཿ་ཥྚཱིཿ་བི་ཀྲྀ་ཏཱ་ནན་ཧཱུཾ་སརྦ་བིགྷཱཾ་ག་ཎཱཾ་ས་པ་རི་ཝཱ་རཱན་ཨཱ་ཀཪྵ་ཡ་ཛཿ། ཞེས་པའི་སྔགས་འདིས་ཤར་ཕྱོགས་ཀྱི་ཆ་བ་རྣམས་ལ་བཀའ་བསྒོ་བ་དང༌། རང་ཉིད་<line/>
སོང་ནས་བགེགས་ཀྱི་ཚོགས་རྣམས་ཀྱི་མགྲིན་པར་ཞགས་པས་བཅིངས་ནས་སྙིང་གར་ལྕགས་ཀྱུས་ཕུག་སྟེ་འགུགས་བཞིན་པར་བསམ་པར་བྱའོ། །དབང་པོ་སེར་པོ་སྤྱན་སྟོང་བ་ཕྱག་<line/>
ན་རྡོ་རྗེ་འཛིན་པས་སྲུང་དཀར་པོ་ལ་ཞོན་པའོ། །ལྷོ་རུ་གཤིན་རྗེ་ནག་པོ་ལག་ན་དབྱུག་པ་ཅན་མ་ཧེ་ལ་ཞོན་པའོ། །ནུབ་ཏུ་ཆུ་ལྷ་དཀར་པོ་ཆུ་སྲིན་མ་ཀ་ར་ལ་ཞོན་པ་ལ་ན་ཀུ་མུད་ཅན་ནོ།<line/>
བྱང་གི་འདབ་མར་གནོད་སྦྱིན་སེར་པོ་མི་ལ་ཞོན་པ་ལག་ན་དཔལ་འབྲས་ཐོགས་པའོ། །འདི་རྣམས་ཐམས་ཅད་རྒྱན་ཐམས་ཅད་ཀྱིས་བརྒྱན་པ་རིན་པོ་ཆེའི་ཅོད་པན་ཅན། །གཤིན་རྗེ་ནི་<line/>
ཉི་མའི་གདན་དང་ཉི་མའི་འོད་ཅན་ནོ། །ལྷག་མ་རྣམས་ཟླ་བའི་གདན་དང་ཟླ་བའི་འོད་ཅན་ནོ། །དབང་ལྡན་གྱི་འདབ་མར་འབྱུང་པོའི་བདག་པོ་དཀར་པོ་མིག་གསུམ་པ་རལ་བའི་ཅོད་པན་<line/>
</page>
<page index="58" id="497A">༄༅། །ཅན་ཁྱུ་མཆོག་ལ་ཞོན་པ་ལག་ན་མདུང་ཐོགས་བསྟག་གི་པགས་པའི་གོས་འཛིན་པ་ལུས་ཐལ་བས་བྱུགས་པ། རུས་པའི་རྒྱན་ཐམས་ཅད་ཀྱིས་བརྒྱན་པ།<line/>
ཟླ་བའི་གདན་དང་ཟླ་བའི་འོད་དོ། །མེའི་འདབ་མ་ལ་མེ་ལྷ་སེར་པོ་བོང་ཐུང་ཞིང་གསུས་པ་འཕྱང་བ་ར་ལ་ཞོན་པ་བགྲང་ཕྲེང་དང་རིལ་བ་སྤྱི་བླུགས་འཛིན་པ། རལ་པའི་ཅོད་པན་<line/>
ཅན་ཉི་མའི་གདན་དང་ཉི་མའི་འོད་དཔའ་བོའི་གོས་སོ། །བདེན་བྲལ་གྱི་འདབ་མ་ལ་སྲིན་པོ་སྐྲ་གྲོལ་བ་ཅན་ལག་ན་གྲི་གུག་དང་ཐོད་པ་འཛིན་པ། ཁྲོས་པ་སྨིན་མ་ཁྲོ་གཉེར་དང་<line/>
བཅས་པ་ནག་པོ་རོའི་སྟེང་ན་ཉི་མའི་གདན་དང་ཉི་མའི་འོད་མངའ་བའོ། །རླུང་ཕྱོགས་ཀྱི་འདབ་མ་ལ་རླུང་ལྷ་ལྗང་ཞིང་དམར་པ་ལག་ན་བ་དན་ཐོགས་པ། རིན་པོ་ཆེའི་ཅོད་པན་<line/>
ཅན༑ རི་དྭགས་ལ་ཞོན་པ་ཟླ་བའི་གདན་དང་ཟླ་བའི་འོད་ཅན། རྒྱན་ཐམས་ཅད་འཛིན་པའོ། །ཟེ་འབྲུ་ལ་སའི་ལྷ་མོ་སེར་མོ་ལྷའི་གོས་དང་རྒྱན་ཐམས་ཅད་ཀྱིས་བརྒྱན་པ། ཟླ་བའི་<line/>
གདན་དང་ཟླ་བའི་འོད་དང་ཡི་དྭགས་དང་སའི་ལྷས་ཀུན་ནས་བསྐོར་ཏེ་གནས་པའོ། །དབང་པོ་ལ་སོགས་པ་རྣམས་གཡོན་ན་ཀླུའི་ཞགས་པ་འཆང་བ་ཐམས་ཅད་ཀྱང་གཡོན་<line/>
བརྐྱང་བའི་ཞབས་ཀྱིས་གནས་པའོ། །སྟེང་དུ་ཆོས་འབྱུང་ལ་གནས་པའི་པདྨ་འདབ་མ་བརྒྱད་ལ་ཤར་གྱི་འདབ་མ་ལ་ཟླ་བ་དཀར་པོ་རྟ་ལ་ཞོན་པ་རིན་པོ་ཆེ་དཀར་པོའི་ཅོད་<line/>
</page>
<page index="59" id="497B">བན་ཅན་ཟླ་བའི་འོད་དོ། །ལྷོའི་འདབ་མ་ཉི་མ་དམར་པོ་ཕྱག་གཉིས་པ་པདྨ་འཛིན་པ། རྟ་ལྗང་གུ་ལ་ཞོན་པ་རིན་པོ་ཆེའི་ཅོད་པན་དང་རྒྱན་ཐམས་ཅད་དང་ལྡན་པ་འོད་སྔོ་བསམས་ཅན་ནོ།<line/>
ནུབ་ཀྱི་འདབ་མ་ལ་ལྷག་པ་སེར་པོ་ཁྱུ་མཆོག་ལ་ཞོན་པ་ཉི་མའི་གདན་དང་ཉི་མའི་འོད་ཅན་རྩེ་གསུམ་འཛིན་པའོ། །རླུང་གི་འདབ་མ་ལ་སྒྲ་གཅན་མཇུག་རིང་ཉི་མའི་གདན་དང༌། ཉི་མའི་<line/>
འོད་ཅན་ཆེར་གནག་པ་དང་དུ་བའི་མདོག་ཅན་འཁོར་ལོ་འཁོར་བས་བཀུག་ནས་ཟ་བའི་ཚུལ་འཛིན་པའི་སྒྲ་གཅན་དང་ཐལ་མོ་སྦྱར་བ་འཛིན་པའི་མཇུག་རིངས་སོ། །དེའི་དབུས་ཀྱི་ཟེ་འབྲུ་<line/>
ལ་ཚངས་པ་གདོང་བཞི་པ་ལག་པ་བཞི་པ་དབྱུག་གུ་གསུམ་འཆང་བ་དང་མི་འཇིགས་པའི་ཕྱག་ཅན་ཕྱག་ལྷག་མ་དག་གིས་བགྲང་ཕྲེང་དང་རིལ་བ་སྤྱི་བླུགས་འཆང་བ་སེར་པོ་དང་<line/>
བ་ཞོན་པ་ཟླ་བའི་གདན་དང་ཟླ་བའི་འོད་ཅན་མཆོད་ཕྱིར་ཐོགས་པ་ཅན་རལ་པ་སེར་པོ། གཟུགས་ཐུང་བ་ཚངས་པའི་བུས་བསྐོར་བ་སྟེ། ཚངས་རིས་ཀྱི་ལྷ་དང༌། ཚངས་པ་མདུན་<line/>
ན་འདོན་དང༌། མཚེ་མ་དང༌། དགའ་ལྡན་དང༌། འཕྲུལ་དགའ་དང༌། འོག་མིན་ལ་སོགས་པའི་མིང་ཅན་རྣམས་སོ། །འོག་གི་ཆོས་འབྱུང་གི་ཕྱོགས་ཀྱི་འདབ་མ་ལ་ནོར་རྒྱས་ཀྱི་བུ་སེར་<line/>
པོ༑ ཀླུ་པདྨ་དཀར་པོ། ཀླུ་སྟོབས་ཀྱི་རྒྱུ་དམར་པོ། ཀླུ་འཇོག་པོ་ནག་པོ། ཀླུ་དུང་སྐྱོང་མིའི་གདོང་པ་ཅན་རྒྱན་ཐམས་ཅད་འཆང་བ། མགོ་བོར་གདེངས་ཀ་དང་བཅས་པས་མཚན་པ། ལྷ་མ་<line/>
</page>
<page index="60" id="498A">༄༅། །ཡིན་དང་སེམས་ཅན་དམྱལ་བའི་སེམས་ཅན་དང་ལྷན་ཅིག་པའོ། །ཁྲེ་འབྲུ་ལྷག་མ་ལ་ཀླུ་ལྷག་མ་ལ་རིན་པོ་ཆེའི་ཅོད་པན་ཅན་མིའི་གདོང་པ་ཅན་ནོ། །<line/>
འདིར་གདེངས་ཅན་འདི་དག་བསྟན་པར་བྱས་ནས་སླར་དེ་དག་ཡོངས་སུ་གྱུར་པས་དཔལ་གཤིན་རྗེའི་གཤེད་མཐར་བྱེད་ཀྱི་གཟུགས་ཀྱིས་རྫོགས་པར་བྱས་ཏེ། སྐུ་གསུང་<line/>
ཐུགས་ཀྱི་རབ་ཏུ་སྦྱོར་བ་ལས་སྟེང་དུ་གནས་པ་ནི་སྐུའི་རྣམ་པའོ། །དབུས་སུ་གནས་པ་ནི་སླར་ཡང་མི་བསྐྱོད་པའི་རྣམ་པའོ། །འོག་ཏུ་གནས་པ་ནི་གསུང་རྡོ་རྗེ་རྣམ་པར་བལྟ་<line/>
བར་བྱའོ། །ལས་ཐམས་ཅད་ཀྱི་དོན་དུ་སླར་ཡང་ཕྱག་དང་ཞལ་ཇི་ལྟ་བ་དེ་ལྟ་བུའི་ང་རྒྱལ་ཇི་ལྟར་རིགས་པར་བྱའོ། །ཡང་ན་ཐམས་ཅད་དུ་བདག་ཉིད་ཀྱི་གཟུགས་ཇི་ལྟ་བ་<line/>
དེ་བཞིན་ནོ། །དེའི་རྗེས་སུ། ཨོཾ་ཨརྒྷཾ་པྲ་ཏཱིཙྪ་སྭཱ་ཧཱ། མཆེ་བའི་ཕྱག་རྒྱས་ཞབས་དག་ལ་ཞབས་བསིལ་ཕུལ་ནས་སྔར་བརྗོད་པའི་བདུད་རྩི་མྱང་བས་གཏོར་མའི་ཀུན་སྤྱོད་བྱའོ། །<line/>
ཨོཾ་རཀྟ་མུ་ཀུ་ཊཱ་ཡ། རཀྟ་ཛ་ཊཱ་ཡ། རཀྟ་མུ་ཁཱ་ཡ། རཀྟ་བྷུ་ཛཱ་ཡ། རཀྟ་ཤ་རཱི་རཱ་ཡ། རཀྟ་མུཎྚ་མཱ་ལཱ་བྷ་ར་ཎཱ་ཡ། རཀྟ་པདྨ་ཨཱ་ས་ནཱ་ཡ་རཀྟ་བྷ་ར་ཎ་བྷུ་ཥ་ཎཱ་ཡ། ཨི་མཾ་བ་ལིཾ་གྲྀཧྞ་གྲྀཧྞ་<line/>
ཙ་ཏུརྨྨ་ཊྚྨེ་བཱ་རཱ་ཡ་ན་བཱ་རཱ་ཡ། ཏྲཱ་ས་ཡ་ཏྲཱ་ས་ཡ། ཙྪིནྡ་ཙྪིནྡ། བྷིནྡ་བྷིནྡ། ནཱ་ཤ་ཡ་ནཱ་ཤ་ཡ། ཤོ་ཥ་ཡ་ཤོ་ཥ་ཡ། ཙྪེ་ཡ་ཙྪེ་ད་ཡ། བཻ་ད་བྷེ་ད། ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཨོཾ་ཨིནྡཱ་ཡ་ཧྲཱིཿ་མ་<line/>
</page>
<page index="61" id="498B">མཱ་ཡ་ཥྚྲཱིཿ་བ་རུ་ཎཱ་ཡ་བི། ཀུ་བཻ་རཱ་ཡ་ཀྲྀ་ཨཱི་ཤ་ནཱ་ཡ་ཏཱ། ཨགྣ་ཡེ་ཨ། ནཻ་རི་ཏྱ་ཡ་ན། བཱ་ཡ་བེ་ན། ཙནྡྲཱ་ཡ་ཧཱུཾ། ཨརྐ་ཡ་ཧཱུཾ། བྲཧྨ་ཎེ་ཕཊ། བ་སུནྡྷ་རཱ་ཡཻ་ཕཊ། བཻ་མ་ཙི་ཏྲི་ཎེ་སྭཱ། སརྦ་བྷུ་ཏེ་བྷྱོ་ཧཱ། ཧཱ་ཧཱ་<line/>
ཧཱ་ཧཱི་ཧཱི་ཧཱི་ཧཱུཾ་ཧཱུཾ་ཧཱུཾ། ཕེཾ་ཕེཾ་ཕེཾ་ཕཊ་སྭཱ་ཧཱ། ཨོཾ་མོ་ཧ་ཡ་མཱནྟ་ཀཱ་ཡ་སྭཱ་ཧཱ། ཨོཾ་པི་ཤུ་ན་ཡ་མཱནྟ་ཀཱ་ཡ་སྭཱ་ཧཱ། ཨོཾ་རཱ་ག་ཡ་མཱནྟ་ཀཱ་ཡ་སྭཱ་ཧཱ། ཨོཾ་ཨཱིཪྵྱ་ཡ་མཱནྟ་ཀཱ་ཡ་སྭཱ་ཧཱ། ཨོཾ་བཛྲ་ཙརྩི་ཀཱ་<line/>
ཡེ་སྭཱ་ཧཱ། ཨོཾ་བཛྲ་བཱ་ར་ཧྱཻ་སྭཱ་ཧཱ། ཨོཾ་བཛྲ་སྭ་ར་སྭ་ཏྱཻ་སྭཱ་ཧཱ། ཨོཾ་བཛྲ་གཽ་ཪྻཻ་སྭཱ་ཧཱ། ཨོཾ་བཛྲ་དཏྟཱ་ཡཻ་བ་ལི་པྲ་ཏཱིཙྪ་སྭཱ་ཧཱ། གཏི་མུག་རྡོ་རྗེའི་རང་བཞིན་ཁྱོད། །གཤིན་རྗེའི་གཤེད་པོ་ཤིན་<line/>
ཏུ་འཇིགས། །སྟོན་པ་སངས་རྒྱས་ཀུན་རང་བཞིན། །སྐུ་ཡི་རྡོ་རྗེ་ཁྱོད་ཕྱག་འཚལ། །ཕྲ་མ་རྡོ་རྗེའི་རང་བཞིན་ཁྱོད། །གཤིན་རྗེའི་གཤེད་པོ་ཤིན་ཏུ་འཇིགས། །ཐུགས་ཀྱི་རྡོ་རྗེ་རབ་གསལ་<line/>
བ༑ ༑རྡོ་རྗེ་རིན་ཆེན་ཁྱོད་ཕྱག་འཚལ། །འདོད་ཆགས་རྡོ་རྗེའི་རང་བཞིན་ཁྱོད། །མངའ་བདག་ཆགས་པའི་ཆོས་འབྱུང་གནས། །དབྱངས་མཆོག་ཀུན་གྱི་མཆོག་གི་མཆོག །གསུང་<line/>
གི་རྡོ་རྗེ་ཁྱོད་ཕྱག་འཚལ། །ཕྲག་དོག་རྡོ་རྗེའི་རང་བཞིན་ཁྱོད། །གཤིན་རྗེའི་གཤེད་པོ་ལས་ཀུན་བྱེད། །སྐུ་ཡི་རྡོ་རྗེ་རབ་གསལ་བ། །ཕྱག་ན་རལ་གྲི་ཁྱོད་ཕྱག་འཚལ། །སངས་<line/>
རྒྱས་ཀུན་གྱི་རང་བཞིན་ཁྱོད། །སངས་རྒྱས་ཐམས་ཅད་གཅིག་བསྡུས་པ། །སངས་རྒྱས་ཀུན་རབ་མཆོག་གི་མཆོག །དཀྱིལ་འཁོར་དབང་ཕྱུག་ཁྱོད་ཕྱག་འཚལ། །ཧོ་བྷ་ག་ཝན་<line/>
</page>
<page index="62" id="499A">༄༅། །ཏྭེ་ནོ་པ་ཏིཥྛ་དྲྀ་ཊྷོ་མེ་བྷ་བ། སུ་ཏོ་ཥྱོ་མེ་བྷ་བ། སུ་པོ་ཥྱོ་མེ་བྷ་བ། ཨ་ནུ་རཀྟོ་མེ་བྷ་བ། སརྦ་སིདྡྷི་མྨེ་བྲ་ཡཙྪ་སརྦ་ཀརྨ་སུ་ཙ་མེ་<span class="conversion-problem" title="128: Cannot convert ACIP {TZIITAM} because I is a &quot;vowel&quot; without an associated consonant.">TZIITAM</span>་ཤྲི་ཡཿཀུ་རུ་ཧཱུཾ། ཧ་ཧ་ཧ་ཧ་ཧོ་<line/>
བྷ་ག་ཝཱ་ན། བཅོམ་ལྡན་འདས་སྐུ་བཞི་པོ་གསུང་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། ཉོན་ཅིག་བྷ་གར་འཇིག་རྟེན་འདས། །སངས་རྒྱས་སྐུ་ནི་འཇིག་རྟེན་པ། །རྣམས་<line/>
ལ་ཕན་པའི་ཆེད་དུ་ནི། །ཧེ་རུ་ཀ་ངས་བསྟན་པ་ཡིན། བླ་མ་དམ་པའི་གདམས་པས་དམན། །སངས་རྒྱས་སྐུ་ནི་རྣམ་པར་སྤངས། །རྡོ་རྗེ་ཐེག་པས་རྣམ་དམན་པ། །དེ་རྣམས་རྒྱུད་<line/>
འདིར་ཁ་ཕྱིར་ཕྱོགས། །གང་གིས་ཧེ་ཡིག་མི་ཤེས་པ། །སྲིད་པར་འདུས་པའི་རྣལ་འབྱོར་པས། །བཤད་པའི་རྒྱུད་ཀྱི་རྗེས་འབྲངས་ནས། །རྣལ་འབྱོར་པ་ཁྱོད་གཤིན་རྗེའི་གཤེད། །<line/>
དམར་པོའི་རྒྱུད་ཆེན་ཚིག་ཉུང་དེ། །གང་གིས་ཡོངས་སུ་ངལ་མེད་པར། །བདེ་བ་ཆེན་པོ་གསུངས་པ་དེའི། །བདེ་བ་ཐམས་ཅད་ཀུན་བསྡུས་པའོ། །པད་འདབ་དྲུག་ཅུ་རྩ་བཞི་པ། །<line/>
རྒྱུ་བཅས་ཆེད་དུ་རྣལ་འབྱོར་མ། །ལོངས་སྤྱོད་རྫོགས་ལས་བདེ་བ་ཐོབ། །སྤྱོད་ཅིང་སྤྱོད་ལ་དེ་རྩེའོ། །སྐད་ཅིག་གཅིག་མངོན་རྫོགས་བྱང་ཆུབ། །གཞན་དུ་འཇིག་རྟེན་གསུམ་སྤྱོད་<line/>
བྱེད༑ ༑འདི་ནི་སྐུ་ནི་བཞི་པོ་སྟེ། །སངས་རྒྱས་རྣམས་ཀྱིའང་སྤྱོད་ཡུལ་མིན། །འཇིག་རྟེན་འདས་པའི་ཐ་སྙད་ཀྱིས། །རྣལ་འབྱོར་དམ་པའི་རྣམ་པས་བསྟན། །འཁོར་ལོ་བཞི་ཡི་རྣམ་<line/>
</page>
<page index="63" id="499B">པ་ཡིས༑ ༑ཀྱེ་ཡི་རྡོ་རྗེར་བདག་གིས་བསྟན། །སྒོམ་པའི་སྦྱོར་པ་འདུས་པ་རུ། །རྩ་རྣམས་མཁའ་འགྲོ་མ་ཀུན་གྱིས། འབྲས་བུའི་སྒྲུབ་ཐབས་ཀྱེ་རྡོ་རྗེར། །གང་དུ་རླུང་གི་སྒྲུབ་ཐབས་<line/>
ནི༑ ༑ཉིན་དང་མཚན་མའི་རབ་དབྱེ་ལ། །འདབ་མ་དྲུག་ཅུ་བཞིར་དབྱུག་གུ། །ཞེས་པ་འདི་དག་ཐུན་མོང་གི །རབ་ཏུ་དབྱེ་བས་བརྗོད་པར་བྱ། །ལྷ་ཡི་གཟུགས་ཀྱི་བདག་ཉིད་<line/>
ཅན༑ ༑སླར་ཡང་སྐུ་གསུང་ཐུགས་དབྱེ་བས། །ཡིག་གསུམ་ཉིད་ཀྱི་མཉམ་གཞག་པའི། །ཡིད་ཀྱིས་ཁོང་དུ་ཆུད་པར་བྱ། །ཨོཾ་ཡིག་གིས་ནི་འཇུག་པ་དང༌། ཨཱཿཡིག་གིས་ནི་དེ་<line/>
བཞིན་གནས། །ཧཱུཾ་ཡིག་གིས་ནི་དབྱུང་བ་ཡང༌། །རྣལ་འབྱོར་མན་ངག་ལས་བྱའོ། །ཨོཾ་ཨཱཿ་ཧཱུཾ་ཞེས་བྱ་བ་འདིས། །རྒྱུ་བཅས་རྒྱུ་མེད་བསྟན་པར་འགྱུར། །དེ་ལས་ས་བོན་མཚན་མའང་<line/>
སླར༑ ༑སྣ་རྩེར་མཆོག་ཏུ་བསམ་པར་བྱ། །འོད་གསལ་བ་ཡི་རང་བཞིན་བྱ། །དེ་བཞིན་བདག་གཞན་མཉམ་པ་ཉིད། །བྱེད་མེད་གཟུགས་ཀྱི་ཕྲེང་བ་ཡི། །ཡང་ཡང་སྐད་ཅིག་སྐད་<line/>
ཅིག་མ། །གཅིག་ལས་སླར་ཡང་བཞེངས་ཆེད་དུ། །སྔགས་པས་གྲིབ་མ་སྒྱུ་མ་ལྟའི། །དབྱེ་བས་ཀུན་ཏུ་བསམ་པར་བྱ། །དག་པའི་སྐུ་འདི་ཡིས་ནི་གང༌། །ཡེ་ཤེས་བརྩོན་པས་བསྒོམ་<line/>
པར་བྱ། །སེམས་ཅན་ཀུན་ནི་ཆོས་ཉིད་བྱེད། །ལྷ་ཡི་རྣལ་འབྱོར་འདི་ཉིད་ནི། །བླ་མའི་མན་ངག་ལས་རྟོགས་བྱ། །སླར་ཡང་སྔགས་པས་འཇིག་རྟེན་དོན། །སླར་ཡང་ཡི་གེ་བསྒོམ་པར་<line/>
</page>
<page index="64" id="500A">༄༅། །བྱ༑ ༑ལོངས་སྤྱོད་རྫོགས་པའི་སར་ལན་གྲངས། །ཀུན་ཏུ་ངེས་པ་འཆིང་བས་བཅིང༌། །ལག་པས་ངེས་སྦྱར་སྟེང་གིས་ནི། །ཡི་གེས་བསྟན་པའི་འཁྲུལ་<line/>
འཁོར་ལས། །རྐྱང་མ་དང་ནི་རོ་མ་ཡིས། །དབུས་སུ་གཡོ་མེད་འཇུག་པར་གྱིས། སྐུ་གསུང་ཐུགས་སུ་ངེས་སྦྱར་ནས། །ཕྱག་རྒྱ་མཆོག་ཏུ་བསམ་པར་བྱ། །སྐད་ཅིག་དེ་<line/>
ལས་ལྷན་སྐྱེས་འཆར། །བསྒོམ་བྱ་འདིར་ནི་ཐེ་ཚོམ་མེད། །དོན་འདི་གང་གིས་ཤེས་བྱེད་པ། །བློ་བཟང་ཡིད་ནི་མཉམ་པར་བཞག །ཆོས་རྣམས་ཐམས་ཅད་དེ་ཤེས་བྱེད། །<line/>
སངས་རྒྱས་ལམ་གྱི་མན་ངག་གོ། །འཇུག་ངོགས་ཆེན་པོར་ཁྱོད་བཀྲུས་ཏེ། །དེ་བཞིན་གཤེགས་པས་མངོན་དབང་བསྐུར། །དེ་ཡང་གང་དང་གང་འགྲོ་བ། །དེར་ནི་སངས་<line/>
རྒྱས་འོང་བར་བྱེད། །ཀུན་ཏུ་བྱང་ཆུབ་སེམས་དཔའ་ཉིད། །སྣ་ཚོགས་སེམས་ཅན་ཕན་པར་བྱེད། །ཧ་ཧར་དགོད་པར་གྱིས་ཤིག་ཅེས། །ཕྱོགས་བཅུར་རྣམ་པར་གནས་<line/>
བ་ཡིས། །བདུད་རྣམས་ཀུན་ཏུ་འབྲོས་པར་བྱེད། །ཐལ་མེ་སྦྱར་བར་བྱས་ནས་ནི། །ཁྱེད་ཞབས་ཀུན་གྱིས་འདུད་པར་བྱེད། །སྣ་ཚོགས་གཟུགས་འཆང་བུད་མེད་ནི། །སྣ་<line/>
ཚོགས་འདོད་པས་འཁྲུགས་པར་རིག །བཙོགས་མ་ཏིལ་མཆོག་མ་ལ་སོགས། །བཀུག་ནས་རྫོགས་པར་ལོངས་སྤྱོད་བྱེད། །ཅེས་པས་གཤིན་རྗེའི་གཤེད་དམར་པོའི་<line/>
</page>
<page index="65" id="500B">རྒྱུད་དུ་རླུང་གི་དེ་ཉིད་དེ་ལེའུ་བཅུ་བཞི་པའོ།། །།དེ་ནས་རླུང་གི་རྣམ་གྲངས་ནི། །བཅོམ་ལྡན་འདས་ཀྱིས་བསྟན་དུ་གསོལ། །རབ་ཏུ་ཕྱེ་ནས་བཤད་ཀྱི་ཉོན།<line/>
རིགས་ཀྱི་དབྱུག་གུ་སོ་གཉིས་ལ། །ཐུན་ཚོད་བཞི་རུ་འགྱུར་བ་ཡིན། །བཅུ་དྲུག་པ་གཉིས་ཀྱིས་རྣམ་པར་འགྱུར། །ཐུན་གཅིག་དབྱུག་གུ་ལྷག་པ་ལ། །ཐུན་ཕྱེད་དབྱུག་གུ་བཞི་ཡིན་<line/>
ཏེ༑ ༑དེས་ནི་རིམ་པ་བཞིན་འགྱུར་རོ། །ཉིན་དང་མཚན་མོར་རིམ་པས་ཀྱང༌། །འཕོ་བ་བཅུ་དྲུག་རབ་ཏུ་བརྗོད། །མེ་དང་རླུང་དང་ཆུ་དང་ནི། །དབང་ཆེན་དཀྱིལ་འཁོར་བཞི་པོ་ནི།<line/>
འབབ་པས་དབྱུག་གུ་བཞི་རབ་གྲགས་།རླུང་ན་བཞི་པོ་རྣམ་འཕེལ་ལས། །འཁོར་ལོ་བཞི་རུ་རབ་ཏུ་བརྗོད། །རྣམ་པ་སྣ་ཚོགས་ལ་སོགས་བཞི། །སྐད་ཅིག་ཐང་ཅིག་སོགས་དབྱེ་<line/>
ལས༑ ༑རྣམ་པ་བཞི་རུ་དེ་བརྗོད་དོ། །དེ་བཞིན་དགའ་བ་བཞི་པོ་སྟེ། །ཐུན་ཚོད་བཞིར་ཡང་རབ་ཏུ་བརྗོད། །སྐུ་གསུམ་དེ་ལ་སྐུ་བཞི་པ། །དེ་བཞིན་ཐམས་ཅད་བཞི་རུ་ཡང༌། །ཕྱི་<line/>
ཡི་རིམ་པ་དེ་བཞིན་ནོ། །རྣལ་འབྱོར་བཞི་དང་བཞི་པ་ནི། །སྐུ་ནི་བཞི་རུ་ཡང་དག་བརྗོད། །འདིས་ནི་དབྱུག་གུ་བཞིར་འགྱུར་ཏེ། །རབ་ཏུ་དབྱེ་བས་དྲུག་ཅུ་བཞི། །ཀྱེ་ཡི་རྡོ་རྗེ་བསྟན་<line/>
པར་འདིར། །དེ་བཞིན་ངེས་བསྟན་ལུས་ཀྱི་ནི། །འོག་ལ་འཁོར་ལོ་བཞི་ཡོད་དེ། །དེ་ཡང་སྐུ་ནི་བཞི་པ་ཡིན། །དགའ་བ་བཞི་ལ་མཚོན་པ་ཡང༌། །སྐུ་བཞི་པོར་ནི་རབ་ཏུ་བརྗོད། །<line/>
</page>
<page index="66" id="501A">༄༅། །དཔལ་གཤིན་རྗེའི་གཤེད་དམར་པོའི་རྒྱུད་མདོར་བསྟན་པ་སྟེ་ལེའུ་བཅོ་ལྔ་པའོ།། །།བཅོམ་ལྡན་འདས་ཀྱིས་བཀའ་སྩལ་པ། །སྲིད་<line/>
པའི་འཁོར་ལོར་བརྗོད་བྱ་ཅི། །ལྷ་ཡི་གསང་ལས་ཆེས་གསང་བྲིས། །སྲིད་གསུམ་སེམས་ཅན་རྨོངས་པ་རྣམས། །ཉམས་བྱེད་སྙིང་པོ་འདི་ཉོན་ཅིག །རྟག་ཏུ་སངས་རྒྱས་<line/>
ཉིད་སྒྲུབ་པ། །བདུད་ཀྱིས་སྤྲུལ་པ་འདིས་ནི་ཞེས། །དེ་ལྟར་རྣལ་འབྱོར་འཁོར་བར་འཁྱམས། །རྣལ་འབྱོར་འཁོར་བར་འཁྱམས་པ་ལས། །འཁོར་བ་མཆོག་ཏུ་བརྩེ་བར་བྱེད། །<line/>
ཚུལ་པདྨའི་འདབ་མ་བཞིན། །སྐྱོན་གྱིས་ཅི་ཡང་གོས་པ་མེད། །བཅུ་གཉིས་རྣམ་པའི་འཁོར་ལོ་འདི། །བཅུ་གཉིས་དོན་ཞེས་རབ་ཏུ་གནས། །འཁོར་ལོ་འདི་ཉིད་ཁོ་ན་ཡང༌། །ཡན་<line/>
ལག་བཅུ་གཉིས་རབ་ཏུ་གྲགས། །གང་གིས་འཁོར་ལོ་འདི་ཤེས་བྱེད། །སངས་རྒྱས་ཀུན་གྱིས་རབ་གྲགས་པའི། །ཆོས་རྣམས་མ་ལུས་ཤེས་བྱེད་ཅིང༌། །ཆོས་ཀྱི་འཁོར་ལོ་རབ་<line/>
བསྐོར་བྱེད། །དེ་ཕྱིར་ཡན་ལག་བཅུ་གཉིས་པའི། །ཆོས་ཀྱི་འཁོར་ལོ་རབ་བསྐོར་བ། །བདག་གིས་བཤད་པར་བྱ་ཡི་ཉོན། །མ་རིག་པ་དང་འདུ་བྱེད་དང༌། །རྣམ་པར་ཤེས་པ་དང༌། མིང་དང་གཟུགས་དང་<line/>
སྐྱེ་མཆེད་དྲུག་དང༌། རེག་པ་དང༌། ཚོར་བ་དང༌། སྲེད་པ་དང༌། ཉེ་བར་ལེན་པ་དང༌། སྲིད་པ་དང་།སྐྱེ་བ་དང༌། རྒ་ཤི་ཞེས་བྱ་བ་ཡན་ལག་བཅུ་གཉིས་རྣམས་སོ། །མ་རིག་པ་ནི། སྔོན་གྱི་སྙོན་མོངས་<line/>
</page>
<page index="67" id="501B">པའོ། །འདུ་བྱེད་ནི། སྔོན་གྱི་ལས་རྣམས་སོ། །རྣམ་པར་ཤེས་པ་ནི། སྔོན་གྱི་སོ་སོར་ཀུན་ཏུ་རྟོག་པའོ། །མིང་དང་གཟུགས་ནི། ནུར་ནུར་པོ་དང༌། མེར་མེར་པོ་དང༌། གོར་གོར་པོ་དང༌། ནར་<line/>
ནར་པོ་དང༌། རྐང་ལག་འགྱུས་པའི་གནས་སྐབས་ལྔའོ། །སྐྱེ་མཆེད་དྲུག་ནི། མངལ་ནས་ངེས་པར་བྱུང་བའི་མིག་ལ་སོགས་པའི་དབང་པོ་དྲུག་རྫོགས་པའོ། །རེག་པ་ནི། ཡུལ་དང་<line/>
དབང་པོ་དང༌། རྣམ་པར་ཤེས་པ་གསུམ་འདུས་པ་ལས་སོ། །ཚོར་བ་ནི། བདེ་བ་དང༌། སྡུག་བསྔལ་དང༌། བཏང་སྙོམས་ཀྱི་མཚན་ཉིད་ལས་དོན་རྣམ་པ་གསུམ་དུ་དབྱེའོ། །སྲེད་<line/>
པ་ནི༑ འཁྲིག་པའི་འདོད་ཆགས་སོ། །ཉེ་བར་ལེན་པ་ནི། འདོད་པའི་ཡུལ་ཡོངས་སུ་འཛིན་པའོ། །སྲིད་པ་ནི། འབྱུང་འགྱུར་གྱི་སྲིད་པ་ལས་ཀྱི་འབྲས་བུའོ། །སྐྱེ་བ་ནི། སླར་<line/>
ཡང་ཕུང་པོ་ལ་ཉིང་མཚམས་སྦྱོར་བའོ། །རྒ་ཤི་ནི། མིང་དང་གཟུགས་ལ་སོགས་པའི་ཡན་ལག་བཞིའོ་ཞེས་སོ། །ཡན་ལག་བཅུ་གཉིས་ཁྱད་པར་ལས། །ཐུབ་པས་རྟེན་ཅིང་<line/>
ཀུན་འབྱུང་བསྟན། །ཇི་སྲིད་ཉོན་མོངས་ལས་དང་ནི། །སྡུག་བསྔལ་གསུམ་དུ་དེ་རྣམས་འདུས། །དང་པོ་བརྒྱད་པ་དགུ་ཉོན་མོངས། །གཉིས་པ་བཅུ་པ་ལས་སུ་འགྱུར། །ལྷག་<line/>
མ་བདུན་ནི་སྡུག་བསྔལ་ཡིན། །བཅུ་གཉིས་པོ་ནི་གསུམ་འདུས་ཕྱིར། །ཆོས་གསུམ་པོ་ནི་བསྟན་པར་འགྱུར། །ཟླས་དབྱེ་གཉིས་སུ་དེ་འགྱུར་རོ། །བདུན་བདུན་དག་ཏུ་འགྱུར་<line/>
</page>
<page index="68" id="502A">༄༅། །བ་ཡིན། །དེ་ཉིད་ཡང་ཡང་དེ་འཁོར་ཞིང༌། །འཁོར་བས་སྲིད་པའི་འཁོར་ལོའོ། །འགྲོ་བ་ཕན་ཚུན་རྒྱུ་དང་འབྲས། །འགའ་ཞིག་འདིར་མེད་སེམས་ཅད་སྟོང༌། །<line/>
དེ་ལྟར་སྟོང་ལས་ཆོས་རབ་འབྱུང༌། །ཆོས་ལས་འཕ་པའང་ཡོད་མན་ཏེ། །ལེགས་པར་ཀློག་དང་མར་མེ་རྒྱ། །མེ་ལོང་སྒྲ་དང་ཉི་མ་འཕོ། །ས་བོན་ལས་ནི་ཕུང་པོ་འདི། །<line/>
མཚམས་སྦྱོར་བ་དང་འཕོ་བ་མེད། །སེམས་ཀྱི་ཀུན་སྤྱོད་འདུལ་བར་འགྲོ་།འདིར་བརྗོད་ཡན་ལག་བཅུ་གཉིས་ནི། །ཁྱད་པར་ཐུབ་པས་བསྟན་པ་ཡིན། །ཇི་ལྟར་རྟེན་ཅིང་<line/>
ཡང་དག་འབྱུང༌། །དེ་རྣམས་བསྡུས་པར་ཤེས་པར་བྱ། །སོ་སོར་ངེས་བསྟན་ཉན་པར་འདོད། །དེ་དེ་སངས་རྒྱས་སྤྱོད་ཡུལ་ཞེས། །སློབ་དཔོན་འདིར་བརྗོད་གནས་པའོ།།<line/>
ཉོན་མོངས་ལས་དང་སྡུག་བསྔལ་རྣམས། །ཞེས་པས་ཇི་སྲིད་བསྡུས་པའོ། །དེ་ལ་གཉིས་དག་གིས་ལྷག་པའི་བཅུ་སོ་སོར་བསྟན་པ་ལ། ཡན་ལག་ཅེས་པ་འདི་<line/>
དག་གི་ཆ་ཤས་ཀྱི་ཁྱད་པར་རོ། །དཔེར་ན། ཨཾ་ག་པཾ་གའི་དངོས་པོའི་ཁྱད་པར་ནི་བསྔགས་པའོ། །ཞེས་ཏེ། ཨཾ་ག་ནི། ཁྱད་པར་རོ། །ལུས་དང་ངག་དང་ཡིད་འཁྲིག་<line/>
པ་ལས་ཐུབ་པ་དེས་ནི་ཐུབ་པས་སོ། །བསྟན་པ་ནི། རབ་ཏུ་གསལ་བར་གསུངས་པའོ། །ཞེས་པ་རྣམ་གྲགས་སོ། །དེ་རྣམས་ཀྱི་གཙོ་བོ་དང༌། རང་བཞིན་དང༌། དབང་<line/>
</page>
<page index="69" id="502B">ཕྱུག་ཏུ་ངེས་པ་དང༌། ཕྱོགས་སྐྱོང་བ་དང༌། ངོ་བོ་ཉིད་ལ་སོགས་པ་མ་ཡིན་གྱི། ཡན་ལག་བཅུ་གཉིས་ཀྱི་ཁྱད་པར་རོ། །དེ་ལྟ་མོད་ཀྱི་ཉོན་མོངས་པ་རྣམས་ལ་ལས་དང་སྡུག་<line/>
བསྔལ་རྣམས་སུ་སྟེ། ཕན་ཚུན་བསྟན་པ་དབྱུག་གུ་གསུམ་གྱི་ཚུལ་གྱིས་གསུམ་རྣམས་སུ་ཇི་ལྟ་བ་བཞིན་དུ་བསྡུས་ནས་འགྲོ་སྟེ། དཔེར་ན་ཆུ་བཞིན་ནོ། །སླར་ཡང་ཉོན་མོངས་<line/>
པ་རྣམས་དང༌། ལས་རྣམས་དང༌། སྡུག་བསྔལ་དང༌། དེ་རྣམས་ཇི་ལྟ་བ་བཞིན་དུ་འདི་གསུམ་བསྡུས་ནས་ཇི་ལྟར་འགྲོ་ཞེ་ན། བརྗོད་པར་བྱ་སྟེ། དང་པོ་བརྒྱད་དགུ་ཉོན་མོངས་<line/>
འགྱུར༑ ༑ཞེས་པ་ནི། ཡན་ལག་བཅུ་གཉིས་པོ་འདི་རྣམས་ཀྱི་ཁྱད་པར་གྱི་དང་རྣམ་དང་བ་མ་རིག་པ་དང༌། བརྒྱད་པ་སྲེད་པ་དང༌། དགུ་པ་ཉེ་བར་ལེན་པ་ཞེས་པ་གསུམ་པོ་འདི་<line/>
རྣམས་ཉོན་མོངས་པ་སོ་སོར་བསྡུས་པར་རྟོགས་པར་བྱའོ། །གཉིས་པ་བཅུ་པ་ལས་ཡིན་ཏེ། ཡང་ཅི་འདུ་བྱེད་ནི། གཉིས་པའོ། །སྲིད་པ་ནི། བཅུ་པའོ། །འདི་དག་ལས་སུ་བསྡུས་པར་<line/>
རིག་པར་བྱའོ། །ལྷག་མ་བདུན་ནི་སྡུག་བསྔལ་ཡིན། །ཉོན་མོངས་པ་དང༌། ལས་སུ་བསྡུས་པ་འད་རྣམས་ཀྱི་ལྷག་མ་གང་ཡིན་པའི་ཡན་ལག་གི་ཁྱད་པར་བདུན་ནི། །སྡུག་བསྔལ་<line/>
དུ་བསྡུས་པར་རིག་པར་བྱའོ། །འདི་ལྟ་སྟེ། རྣམ་པར་ཤེས་པ་དང༌། མིང་དང༌། གཟུགས་དང༌། སྐྱེ་མཆེད་དྲུག་དང༌། རེག་པ་དང༌། ཚོར་བ་དང༌། སྐྱེ་བ་དང༌། རྒ་ཤི་ཡང་ངོ་ཞེས་<line/>
</page>
<page index="70" id="503A">༄༅། །པ་སྟེ། ཡང་གི་སྒྲ་རབ་ཏུ་སྦྱོར་བ་ནི། བསྡུ་བ་ཡང་དག་པར་རབ་ཏུ་སྦྱོར་བ་སྟེ། མ་རིག་པ་ལ་སོགས་པ་རྣམས་སྡུག་བསྔལ་དུ་ཡང་དག་པར་སྡུད་<line/>
པར་བྱེད་དོ། །དེ་བཞིན་ཆོས་བཅུ་གཉིས་པོ་འདི་རྣམས་ཐམས་ཅད་ནི། ཉོན་མོངས་པ་དང༌། ལས་དང༌། སྡུག་བསྔལ་ཞེས་བྱ་བ་གསུམ་དུ་བསྡུས་ཏེ། དམན་པ་དང་<line/>
ལྷག་པ་ཡོད་པ་མ་ཡིན་པར་ཤེས་པར་བྱེད་པའི་དོན་ལས་སོ། །ནིའི་སྒྲ་ནི། འདི་རྣམས་མདོ་རུ་ངེས་པར་བསྟན་པ་དེ་སྲིད་དུ་ཡོངས་སུ་བགྲངས་པ་འདི་དག་མཆོག་ཏུ་<line/>
ཡོད་དོ་ཞེས་བརྗོད་པར་བྱའོ། །ཅི་སྟེ་གང་ལས་འདི་རྣམས་ལས་དང་ཉོན་མོངས་རྣམས་ཀྱིས་དང༌། ལས་དང་སྡུག་བསྔལ་རྣམས་ཀྱིས་འགྱུར་ཞེ་ན། བརྗོད་པར་<line/>
བྱ་སྟེ། གསུམ་རྣམས་ཟླས་དབྱེར་འགྱུར་བ་ནི། ཟླས་དབྱེ་བ་ལས་འགྱུར་རོ། །བདུན་པ་ཉོན་མོངས་པ་ཞེས་བྱ་བ་ནི། གསུམ་རྣམས་སུ་ཟླས་དབྱེ་བར་འགྱུར་རོ། །<line/>
ལས་ཞེས་བྱ་བ་ཟླས་དབྱེར་འགྱུར་ཏེ། ཟླས་དབྱེ་བ་ལས་རབ་ཏུ་འགྱུར་བ་འཁོར་ནའོ། །སྡུག་བསྔལ་ཞེས་པ་སྔར་བཞིན་དུ་ངེས་པར་བསྟན་པ་ལས་བདུན་པ་གསུམ་འབྱུང་སྟེ།<line/>
སྡུག་བསྔལ་ཞེས་བྱ་བ་རྣམས་སུ་ཉོན་མོངས་པ་ཞེས་བྱ་བ་གཉིས་པོ་དེ་ཉིད་ནི། རབ་ཏུ་འཁོར་བར་བྱེད་པས་སྲིད་པའི་འཁོར་ལོའོ། །དེ་ལ་སྲིད་པ་ནི། ལས་ཀྱི་གཟུགས་<line/>
</page>
<page index="71" id="503B">ཀྱིས་སྒྲ་གཅན་ནོ། །དེ་ཡང་མིང་གསུམ་པ་ཅན་འདིར་འཁོར་ལོ་བྱུང་བ་ལས་འཇིག་རྟེན་བདུན་པོ་དེར་ཡོངས་སུ་འཁོར་བར་བྱེད་དོ། །ནིའི་སྒྲ་ནི། ངེས་པའི་དོན་ནོ། །དཔེར་ན། ཟླ་བ་ཤར་དུ་<line/>
ཡོངས་སུ་འཁོར་བར་བྱེད་པ་བཞིན། །སྲིད་པའི་འཁོར་ལོའོ། །དེ་བཞིན་དུ་རྫོགས་པར་འབྱུང་བ་ནི་མ་ཡིན་ནོ། །དེ་ལྟ་མོད་ཀྱི་ངེས་པ་ནི་མེད་དོ། །ཞེས་པས་ནི་སྒྲའོ། །དེ་ནས་ད་ནི་ལུས་ཅན་<line/>
ཐམས་ཅད་དབང་ཕྱུག་བྱེད་པ་པོ་དང༌། བྱེད་པ་ཅི་ཡིན་ཞེ་ན། བརྗོད་པར་བྱ་སྟེ། འགྲོ་བ་ཐམས་ཅད་ཕན་ཚུན་དུ་རྒྱུ་དང་འབྲས་བུ་ཡང་འགའ་ཞིག་ཀྱང་འདིར་མེད་དེ། སེམས་ཅན་ལ་<line/>
གཞན་དུ་ཉེ་བར་བཏགས་པ་ལས་སོ། རྒྱུའི་ཡང་འདི་ཡོངས་སུ་བྱེད་པ་ལ་རྒྱུར་ཉེ་བར་བཏགས་པ་ཙམ་མོ། །དེའི་ཕྱིར་རྫས་གཞན་ལ་སེམས་ཅན་དུ་བདེན་ནོ་ཞེས་སོ། །དེ་ནས་ད་ནི་<line/>
གནས་པའི་འཇིག་རྟེན་ལས་ཕ་རོལ་གྱི་འཇིག་རྟེན་དུ་རྗེས་སུ་འགྲོ་བ་ཅི་ཞེ་ན། བརྗོད་པར་བྱ་སྟེ། འཇིག་རྟེན་ཕ་རོལ་གྱི་དོན་ཙམ་ཡང་དངོས་པོ་སྟེ། འཕོ་བ་ནི་མེད་དོ། །འོན་ཀྱང་སྟོང་པ་<line/>
ཁོ་ན་ཡིས་སྟོང་པའི་ཆོས་རྣམས་རབ་ཏུ་འབྱུང་སྟེ། འཕོ་བ་ཡང་མེད་དོ། །ཆོས་རྣམས་ལས་ནི། བདག་གི་བ་མེད་པའི་ཉོན་མོངས་དང་ལས་ཀྱི་མིང་ཅན་ལྔ་པོ་རྣམས་ལས་བདག་དང་<line/>
དག་གི་བས་སྟོང་པའི་འབྲས་བུའི་མིང་ཅན་བདུན་པོའི་ཆོས་རྣམས་རབ་ཏུ་འབྱུང་སྟེ། འཕོ་བ་ཡང་མེད་དོ་ཞེས་པ་དེ་ལྟ་བུར་འཛིན་པའི་རང་བཞིན་དུ་བདག་ཏུ་གནས་པ་རྣམས་ལས་<line/>
</page>
<page index="72" id="504A">༄༅། །རང་བཞིན་དང་བྲལ་བའི་སྟོང་པའི་ཆོས་བདུན་པོ་རྣམས་རབ་ཏུ་འབྱུང་སྟེ། འཕོ་བ་ཡང་མེད་དོ། །དེའང་འདི་དག་བསྟན་པ་ཅི་ཞེ་ན། འདིར་བརྗོད་<line/>
པར་བྱས་ཏེ། ལེགས་པར་ཀློག་དང་སྒྲོན་མེ་རྒྱ། །མེ་ལོང་སྒྲ་དང་ཉི་མ་འཕོ། །ས་བོན་མིག་གིས་ངས་བསྟན་པ། །ཞེས་པ་ནི། དེ་ཁོ་ན་ཉིད་ལས་འགྲོ་བ་མེད་པ་ཉིད་དང༌།<line/>
རང་བཞིན་གྱིས་བདག་ཀྱང་མེད་དེ། ཐ་སྙད་དུ་འཇིག་རྟེན་ཕ་རོལ་ཡོད་དོ། །ཞེས་པའོ། །དཔེར་ན། བླ་མ་ལས་ཀློག་པར་བྱེད་པ་ནི། འཕོ་བ་ཡང་མེད་དེ། དེའི་དངོས་པོ་<line/>
བླ་མ་ལས་ཀློག་པ་ཉམས་པ་མེད་ལ། སློབ་མས་ཀློག་པ་ཡང་ཉམས་པ་མེད་ཅིང༌། སློབ་མས་ཀློག་པ་གཞན་མ་ཡིན་ནོ། །དེ་བཞིན་དུ་ཀུན་ཏུ་འབྱུང་བར་བྱེད་ན། རྒྱུ་མེད་<line/>
པ་ཅན་གྱི་ཉེས་པར་ཐལ་བར་འགྱུར་བའི་ཕྱིར་རོ། །དེ་བཞིན་དུ་འཆི་བར་བྱེད་པའི་སེམས་ནི། འཇིག་རྟེན་ཕ་རོལ་ཏུ་འགྲོ་བ་མེད་དེ། རྟག་པའི་ཉེས་པར་ཐལ་བའི་ཕྱིར་རོ།།<line/>
འཇིག་རྟེན་ཕ་རོལ་གཞན་ཁོ་ན་ལས་འབྱུང་བ་མ་ཡིན་ཏེ། དཔེར་ན། བླ་མ་ལས་ཀློག་པར་བྱེད་པའི་རྒྱུ་མཚན་ཅན་ནི། སློབ་མའི་ཀློག་པར་བྱེད་པའོ། །དེ་ཉིད་དེ་ལས་<line/>
གཞན་མ་ཡིན་པ་དེ་བཞིན་དུ་དེའོ་ཞེས་ནུས་པ་མངོན་པར་བརྗོད་དོ། །དེ་བཞིན་དུ་དེ་འཆི་བའི་མཐར་ཐུག་པའི་སེམས་ལ་བསྟེན་ནས་སྐྱེ་བའི་ཆ་ཤས་ཅན་གྱི་སེམས་དེ་ཉིད་<line/>
</page>
<page index="73" id="504B">གཞན་མ་ཡིན་ནོ། །དེ་བཞིན་དེ་ཡང་ནུས་པ་མངོན་པར་བརྗོད་དོ། །དཔེར་ན། མར་མེ་ལས་མར་མེའོ། །རྒྱ་ལས་ཕྱིར་རྒྱའོ། །བཞིན་ལས་མེ་ལོང་ལྔ་ལས་གཟུགས་བརྙན་ནོ། །སྒྲ་ལས་<line/>
བྲག་ཅའོ། །ཉི་མ་དང་ནོར་བུའི་འོད་དང་བུད་ཤིང་རྣམས་ལས་མེའོ། །ས་བོན་ལས་མྱུ་གུའོ། །དཔེར་ན་ཤུ་གའི་འབྲས་བུ་ཟོས་པའི་རྒྱུ་མཚན་གྱིས་གཞན་གྱིས་ཁ་འཛག་པ་ལས་<line/>
གཞན་མ་ཡིན་ནོ་ཞེས་རབ་ཏུ་ཤེས་པར་བྱའོ། །དེ་བཞིན་དུ་ཕུང་པོ་ལས་ཕྱིར་ཕུང་པོ་འཕོ་བ་མེད་པ་ཡང་མཁས་པ་རྣམས་ཀྱིས་ཀུན་ཏུ་དཔྱད་པའོ་ཞེས་སོ། །དེ་ལ་ཕུང་པོ་ནི།<line/>
གཟུགས་དང༌། ཚོར་བ་དང༌། འདུ་ཤེས་དང༌། འདུ་བྱེད་དང༌། རྣམ་པར་ཤེས་པའི་མིང་ཅན་འདི་རྣམས་ཀྱི་ཕུང་པོ་ཉིད་མཚམས་སྦྱོར་བ་འདི་དག་ཕུང་པོ་ལྔ་པོ་རྣམས་སུ་ངེས་<line/>
པར་བརྟག་པར་བྱ་སྟེ། རྒྱུ་མེད་པ་ཅན་ཡང་མ་ཡིན་ལ་གཞན་ལས་འབྱུང་བ་ཡང་མ་ཡིན་ནོ། །འཇིག་རྟེན་འདི་ལས་འཇིག་རྟེན་འདོད་པ་ཡིན་ནོ། །དེ་ནས་མིག་ཀྱང་དངོས་པོ་<line/>
འཕོ་བ་མེད་དོ། །འདི་དེ་སྲིད་དུ་འདུ་བྱེད་འཁོར་བའི་རིམ་པའོ། །ཡང་གི་སྒྲ་ནི། ལྡོག་པ་སྟེ། དེའི་ཕྱིར་ཕྱིན་ཅི་ལོག་ཏུ་རྟོགས་པ་འདི་བྱའོ། །གང་གི་ཕྱིར་རྟག་ཏུ་སྡུག་བསྔལ་སྟོང་པའི་<line/>
བདག་ཉིད་ཅན་གྱི་དངོས་པོ་ཡིན་པ་དེའི་ཕྱིར་སོ་སོར་ཀུན་ཏུ་རྟོག་པའི་དངོས་པོ་ལ་ཀུན་ཏུ་རྨོངས་པར་མི་འགྱུར་རོ། །རྨོངས་པ་མེད་པའི་ཡིད་རྟག་ཏུ་སྐྱེ་བར་མི་བྱེད་དོ། །སྲུང་བ་<line/>
</page>
<page index="74" id="505A">༄༅། །མེད་པས་ཉེས་པར་མི་འགྱུར་རོ། །གདུག་པ་མེད་པས་རྟག་ཏུ་སྡིག་པའི་ལས་སུ་མི་འགྱུར་རོ། །ལས་སུ་གྱུར་པའི་དངོས་པོ་ཉེ་བར་མི་ལེན་ནོ། །ཉེ་བར་<line/>
ལེན་པ་མེད་པ་དང་མངོན་པར་འདུ་བྱད་པ་མེད་དོ། །དངོས་པོ་དང་དངོས་པོ་མེད་པ་གདགས་པ་མེད་དོ། །མ་སྐྱེས་པའི་ཕུང་པོ་ལ་ཡིད་རྣམས་སྡུག་བསྔལ་རྣམས་སུ་མི་འགྱུར་<line/>
རོ༑ ༑དེ་བཞིན་དུ་འདིར་རྣམ་པ་ལྔ་པོ་འདིའི་རྒྱུའི་ཟས་བྱིན་པ་ལས་འདིར་འབྲས་བུ་རྣམ་པ་བདུན་ཐོབ་ཀྱི་གཞན་མེད་པ་ལས་མི་འབྱུང་ངོ༌། །དེ་ཡང་ཐར་པ་ཞེས་བརྗོད་པར་<line/>
བྱའོ། །དེ་བཞིན་དུ་དད་པ་དང༌། རྟག་པ་དང༌། ཆད་པ་དང༌། འཕོ་བ་ལ་སོགས་པ་རྣམས་རྟག་ཏུ་ལྟ་བ་ངན་པ་དང་གྱ་ནོམ་པ་རྣམས་མི་འབྱུང་ངོ༌། །བཅོམ་ལྡན་འདས་ཀྱིས་<line/>
ཡང་འདིར་ཚིགས་སུ་བཅད་པ། རྐྱེན་ལས་འབྱུང་བ་མ་མཐོང་ཞིང༌། །དོན་ཉིད་ཀྱིས་ནི་ཚོར་བ་མེད། །སྐྱེ་བ་དང་ནི་འཇིག་པ་ཡང༌། །གང་གིས་འབྱུང་བར་རྣམ་པར་བརྟགས། །<line/>
འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ། །རྟེན་ཅིང་འབྲེལ་པར་འབྱུང་བའི་ལེའུ་<line/>
སྟེ་བཅུ་དྲུག་པའོ།། །།ཁ་སྦྱོར་གྱི་ཚུལ་གྱིས་ཀྱང་གནས་པ་ལ་འཛམ་བུའི་གླིང་པའི་འཇིག་རྟེན་གྱི་འཛག་པའི་བདེ་བའོ། །དེ་རྣམས་ཚེ་བརྒྱ་པ་ལོ་བརྒྱའི་ཆེ་རྣམས་<line/>
</page>
<page index="75" id="505B">སོ། །བཅོམ་ལྡན་འདས་བུད་མེད་མེད་པ་ལས་ཇི་ལྟར་ཁུ་བ་རེངས་པར་འགྱུར། ཁུ་བ་རེངས་པ་དང་བྲལ་བས་ཚེ་རིང་པོ་རྗེས་སུ་འགྲོ་བ་མེད་དོ། །དེའི་ཕྱིར་འོག་ནས་སྟེང་དུ་རླུང་གི་རྒྱུ་<line/>
བ་རྗེས་སུ་བཅིང་བར་བྱེད་པ་ལས། སྲོག་བརྟན་པར་བྱས་པ་ལ་ལུས་ལ་རྒས་པ་དང་འཆི་བ་མི་འབྱུང་ངོ༌། །དང་པོར་ལུས་དག་པར་གྱུར་ནས་ཆོས་ཀྱི་ཕྱག་རྒྱ་རབ་ཏུ་བསྒྲུབ་པར་<line/>
བྱའོ༑ ༑ཕྱིའི་དགའ་བ་གང་དང་འདྲ་བ་དེ་དང་འདྲ་བ་བསྒོམ་པར་བྱའོ། །དེ་བཞིན་དུ་སླར་ཡང་རྣལ་འབྱོར་པས་ལུས་ཀྱི་ཕྱག་རྒྱའི་དགའ་བ་རྩོམ་པ་ལ་རྐང་པ་གཡོན་པས་ཚངས་པའི་<line/>
སྐུད་པ་ཀུན་ཏུ་བཅིར་ནས་ཁ་སྟེང་དུ་བྱས་ནས་ཧཱ་ཡིག་རྣམ་པར་བསམ་པར་བྱའོ། །སླར་ཡང་སཱིཏ་ཡིག་བྱས་ནས་ཧཱུཾ་ཡིག་སྙིང་གར་གནས་པའོ། །ཨཱཿ་ཡིག་སླར་ཡང་བསྒོམ་པར་<line/>
བྱའོ༑ ༑འདབ་མ་བརྒྱད་པ་གེ་སར་དང་བཅས་པ་དེའི་དབུས་སུ་ཧྲཱིཿ་ཡིག་འབར་བ་དེ་ལ་འོད་ཟེར་དང་བཅས་པའོ། །དེ་ལས་ངེས་པར་བྱུང་བའི་རི་མོ་དཀར་པོ་ངེས་པར་འབྱུང་བ་སླར་<line/>
ཡང་འོངས་ཏེ་པདྨ་འདབ་མ་དྲུག་ཅུ་རྩ་བཞི་པའི་དབུས་སུ་སོན་པར་བསམ་པར་བྱའོ། །སླར་ཡང་ཨ་ཡིག་བསམ་པར་བྱ་སྟེ། རྣལ་འབྱོར་པས་སྲོག་གི་རླུང་སླར་ཡང་བཅང་བར་བྱའོ།།<line/>
དེའི་ཕྱོགས་སུ་ལྷ་མོར་གསལ་བའི་ཚངས་པའི་མདུད་པ་ངེས་པར་བྱུང་ནས་བྷ་ག་དང་སྙིང་གར་ཡང་ལྡན་པར་བསམ་པར་བྱའོ། །པདྨ་འདབ་མ་བརྒྱད་པ་དེ་ལ་ཕྱོགས་སུ་དམ་<line/>
</page>
<page index="76" id="506A">༄༅། །པོར་བསམ་པར་བྱའོ། །མེའི་ཟུར་དུ་མེ་དང་དེ་བཞིན་དུ་སླར་ཡང་རླུང་དུའོ། །དབང་ལྡན་དུ་སྔོན་པོ་ཡང་ངོ༌། །དེ་བཞིན་དུ་སྲིན་པོའི་ཟུར་དུའོ། །དེའི་དབུས་<line/>
སུ་སོན་པའི་ཧཱུཾ་ཡིག་ཁ་དོག་ནག་པོ་འོད་ཟེར་དམར་པོ་ཅན་ནོ། །དེ་ལས་ངེས་པར་བྱུང་བའི་རི་མོ་སྤྱི་བོར་སོན་པ་རྣམ་པར་བསམ་པར་བྱའོ། །འོག་དང་སྟེང་དུ་ཧཱུཾ་ཡིག་ཁ་དོག་<line/>
ནག་པོ་འོད་ཟེར་དང་བཅས་པ་དེར་སོན་པ་བསམ་པར་བྱའོ། །རི་མོ་འབར་བར་བྱེད་པ་ནི། ཡང་ནས་ཡང་དུ་དེ་བཞིན་ནོ། །དེའི་ཚེ་ཁྱོགས་བྱ་བའི་སྒོམ་པ་བླ་མའི་མན་ངག་<line/>
ལས་སོ། །དེའི་ཚེ་གཏུམ་མོ་འབར་བས་དེ་བཞིན་གཤེགས་པ་ཐམས་ཅད་བསྲེགས་ཏེ། རི་བོང་ཅན་འཛག་པ་འོག་གི་བྷ་ག་ལ་དགའ་བ་ཆེན་པོའི་བདེ་བར་འགྱུར་རོ། །<line/>
སླར་ཡང་གཉིས་གཉིས་སྟེང་དུ་འགྲོ་བའི་དོན་དུ་སྲོག་དང་ཐུར་སེལ་འགོག་པ་ལས་སེམས་སྟོང་པ་ལ་ངེས་པར་སྦྱར་ནས་མྱོས་པར་བྱེད་དོ། །སླར་ཡང་སེམས་མྱོས་པར་<line/>
གྱུར་པ་ཇི་སྲིད་དུ་འཁྱིལ་བ་བཅིངས་པའི་སྦྱོར་བ་ལས། དེའི་ཚེ་འཁོར་བ་ལས་འབད་པས་ཀུན་ནས་གཡས་སུ་འཁོར་བ་མེད་པར་བྱ་སྟེ། སླར་ཡང་ཁོ་ཌའི་སྒྲ་ཉེ་བར་གནས་<line/>
སོ། །ཆོས་ཀྱི་འཁོར་ལོ་ལ་ཧཱུཾ་ཡིག་གི་ནཱ་ད་ས་སླར་ཡང་གནས་སུ་རབ་ཏུ་བཀུག་ནས་ལོངས་སྤྱོད་རྫོགས་པའི་འཁོར་ལོ་ལ་རྩ་གཉིས་རབ་ཏུ་གཡོ་བར་བྱས་ནས་སླར་ཡང་<line/>
</page>
<page index="77" id="506B">བརྟན་པར་བཅིང་བར་བྱའོ། །གཡོན་པ་གཉིས་པོ་དེ་ལ་ཞུ་བར་གྱུར་པར་དེའི་ཚེ་འོང་བར་འགྱུར་རོ། །དེ་ལ་ཡང་དག་པར་སྦྱངས་པར་འགྱུར་རོ། །སླར་ཡང་ཡེ་ཤེས་ཀྱི་འཁོར་ལོ་ལ་སྲུབ་པར་<line/>
བྱེད་པ་དང༌། འོ་བྱེད་པ་ནི། བླ་མའི་མན་ངག་ལས་སོ། །སླར་ཡང་འཁོར་ལོ་གསུམ་པོ་མྱོས་པར་བྱེད་པའི་སྦྱོར་བས་སྦྱང་བར་བྱའོ། །སྟེང་དུ་སོང་བ་དེ་ལ་བདེ་བ་ཆེན་པོ་བརྟན་པར་<line/>
འགྱུར་ཏེ། འདི་རྣམས་ལམ་གྱི་མཆོག་སྟེ་ཕུལ་དུ་བྱུང་བའི་ལྷ་རྣམས་ཀྱི་སྤྱོད་ཡུལ་མ་ཡིན་ནོ། །གང་ཞིག་ཤེས་པ་བསོད་ནམས་དང་ལྡན་པ་དང༌། འཇིག་རྟེན་གསུམ་དང་བཅས་པས་<line/>
མཆོད་པར་འགྱུར་རོ། །ལོ་གཅིག་ཏུ་གོམས་པས་ཆེས་ཕྲ་བའི་ལུས་སུ་འགྱུར་རོ། །སྒྲ་ཆེན་པོའི་རང་བཞིན་རབ་ཏུ་སྨྲའོ། །དེ་བཞིན་དུ་སེམས་ཕྲ་བའི་རང་བཞིན་དང་འདོད་པའི་དོན་ལ་<line/>
ཀུན་ཏུ་རྒྱུ་སྟེ། གདུལ་བྱའི་ཆེད་དུ་རྒྱ་མཚོ་དང་ནམ་མཁའ་ལ་ཡང་འགྲོའོ། །གང་འདོད་པ་དེ་བྱེད་དོ། །བློ་བཟང་རྩེ་བར་བྱེད་ཅིང་དགའ་བར་བྱེད་དོ་ཞེས་གཤིན་རྗེའི་གཤེད་དམར་<line/>
པོའི་རྒྱུད་དུ་གོམས་པའི་ལེའུ་སྟེ་བཅུ་བདུན་པའོ།། །།བཅོམ་ལྡན་འདས་མས་གསོལ་པ། བཅོམ་ལྡན་འདས་ཀྱེ། ལྟད་མོ་ལ་སོགས་པ་མངའ་བདག་གསུང་དུ་<line/>
གསོལ༑ སྦྱོར་བ་སྣ་ཚོགས་མ་ལུས་ཉིད། །དེ་བཞིན་དུས་ཀྱི་མཚན་ཉིད་དང༌། །རང་གཟུགས་ལུས་ཀྱི་འཁྲུལ་འཁོར་ནི། །ད་ལྟ་བཀའ་དྲིན་མཛད་དུ་གསོལ། །དེ་ནས་བཅོམ་ལྡན་<line/>
</page>
<page index="78" id="507A">༄༅། །འདས་ཀྱིས་བཀའ་སྩལ་པ། ལྷ་མོ་ལེགས་སོ་ལེགས་པར་བྱས། །ཁྱོད་ཀྱིས་གང་གཞན་བྱས་ཏེ་བཤད། །ཨོཾ་ཛྭཱ་ལ་ཀ་རཱ་ལ་པ་ད་ནེ་སརྦཱ་སཏྭ་ཧཱ་ལ་ཧཱ་ལ་བཛྲེ་<line/>
སུ་བཛྲེ་སྥཱ་ར་སྥཱ་ར་ཡ་སྥཱ་ར་ཡ་སརྦ་མེ་གྷ་བཱ་ཏ། བྲྀཥྚི་སྟྭམྦྷ་ཡ་སྥོ་ཊ་ཡ་སྥོ་ཊ་ཡ་གྷཿ་གྷཿ་གྷཿ་སརྦ་པཱ་ནཱི་ཡཾ་ཤོ་ཥ་ཡ་ཧཱུཾ་ཕཊ། གསང་སྔགས་འདི་དག་བཟླས་པར་བྱ་ཞིང་ཁྲོ་བོའི་<line/>
ལྟ་སྟངས་ཀྱིས་ནམ་མཁའ་ལ་བལྟ་བར་བྱའོ། །རླུང་དང་སྤྲིན་ལ་སོགས་པ་འཇོམས་པར་བྱེད་དོ། །ཨོཾ་ཕཊ་ཀཱ་ར་ཕེཾ་ཧ་ཧ་ཧཱ་ཧཱ་ཕཊ་ཨོཾ་ཧྲཱིཿ་ཥྚཱི་བི་ཀྲཾ་ཏཱ་ན་ན་ས་རྦ་ཀྲོ་དྷཱ་ན་ཀཱི་ལ་ཡ་<line/>
ཀཱི་ལ་ཡ་བཛྲ་དཎྜེ་ན་ཨཱ་ཀོ་ཊ་ཡ་ཨཱ་ཀོ་ཊ་ཡ་ཧཱུཾ་ཧཱུཾ་ཕཊ་ཕཊ་སྭཱཧཱ། ཧྲཱིཿ་བརྗོད་ནས་ལྷའི་བདག་ཉིད་ཀྱི་རྡུལ་རྣམ་པ་བདུན་སྦྱིན་པར་བྱ་སྟེ། སྦྲུལ་འབྲོས་པར་བྱེད་དོ། །ཨོཾ་ཡ་མཱནྟ་<line/>
ཀ་ཧྲཱིཿཥྚྭཱི་ཧཱུཾ་ཧཱུཾ་ཕཊ་ཕཊ་ཏྲཱ་ས་ཡ་ཏྲཱ་ས་ཡ་ཙཎྜ་ཙཎྜ་པྲ་ཙཎྜ་པྲ་ཙཎྜ་ཧཱུཾ་ཕཊ། ཅེས་པས་མ་ཧེ་འབྲོས་པར་བྱེད་དོ། །ཨོཾ་མ་མ་བརྡ་ནེ་མ་རྡ་ཡ་མ་རྡ་ཡ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ།<line/>
ཞེས་པ་འདིས་སྡིག་པའི་ནད་འཇོམས་སོ། །ཨོཾ་ཀྲོ་དྷ་ན་སཾ་ཀྲོ་དྷ་ཡ་སཾ་ཀྲོ་དྷ་ཡ་སྭཱཧཱ། ཞེས་པ་གཤིན་རྗེའི་གཤེད་དམར་པོའི་རྒྱུད་ཀྱི་རྒྱལ་པོར་སྔགས་ཀྱི་ལས་རབ་འབྱམ་གྱི་<line/>
ལེའུ་སྟེ་བཅོ་བརྒྱད་པའོ།། །།ལྷ་མོས་གསོལ་པ། ཀྱེ་བཅོམ་ལྡན་འདས། གཏུམ་པོ་ཆེན་པོ་ཁྲོས་པ་ཞེས་བྱ་བའི་ཁྲོ་བོ་ཆེན་པོའི་དབང་ཕྱུག་དེའི་སྔགས་ཀྱི་<line/>
</page>
<page index="79" id="507B">ལས་རབ་འབྱམས་གསུང་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། དཔའ་བོ་ཆེན་པོ་མི་གཡོ་བ། འཇིགས་པའི་ཡང་འཇིགས་པར་བྱེད་པ་རྒྱན་ཐམས་ཅད་ཀྱིས་བརྒྱན་<line/>
པའི་དཔའ་བོ་རལ་གྲི་དང་སྡིགས་མཛུབ་འཆང་བ་གཏུམ་པོ་ཁྲོས་པ་ཆེན་པོའི་ང་རྒྱལ་དུ་བྱས་ནས་སྔགས་བཟླས་པར་བྱའོ། །ཨོཾ་ཙཎྜ་མཧཱ་རོ་ཥ་ཎ་ཧཱུཾ་ཕཊ། ཅེས་པའི་གསང་སྔགས་<line/>
ཆེན་པོ་གང་གི་དཔུང་པར་སོན་ཅིང་གནས་པ་དེ་བདུད་ཐམས་ཅད་ལས་ངེས་པར་རྒྱལ་བར་འགྱུར་རོ། །ཨོཾ་ཀྲོ་དྷ་ནེ་སཾ་ཀོ་ཥ་ཎེ་བྷེ་ད་ནེ་ཧཱུཾ་ཕཊ། ཆུ་ལ་མངོན་པར་བསྔགས་ནས་སྦྱིན་པར་<line/>
བྱ་སྟེ་གཟེར་སེལ་བར་འགྱུར་རོ། །ཨོཾ་སནྟྲཱ་ཨཱ་ས་ནེ་མོ་ཧཱ་ཡ་ཧཱུཾ་ཕཊ་ཞེས་པ་འདིས་སྤྱི་གཙུག་ཏུ་བཅིངས་ན་མི་མཐོང་ངོ༌། །ཨོཾ་ཨ་ཙ་ལེ་སཉྩ་ལེ་ཆེ་གེ་མོའི་མུ་ཁཾ་ཀཱི་ལ་ཡ་ཧཱུཾ་ཕཊ། མྱོས་<line/>
བྱེད་ལ་གཟུགས་བརྙན་བྱས་ནས་གྲོ་ག་ལ་བ་བླས་བྲིས་ནས་དེའི་ཁར་བཅུག་སྟེ། ཕུར་ཕུས་བཏབ་ལ་ལམ་བཞི་མདོར་སྦ་བར་བྱ་སྟེ། ཕྱིར་རྒོལ་བའི་ཁ་ལ་ཕུར་བུས་གདབ་བོ། །<line/>
ཨོཾ་སརྦྦ་མཱ་ར་བྷཉྫ་ནེ་ཆེ་གེ་མོའི་བཱ་དཽ་ཀཱི་ལ་ཡ་ཧཱུཾ་ཕཊ། སླར་བཞིན་དུ་སྙིང་གར་བཅུག་ནས་རྐང་པ་དག་ལ་ཕུར་བུས་གདབ་པར་བྱ་སྟེ། འགྲོ་བ་དང་འོང་བ་རེངས་པར་བྱེད་དོ། །ཨོཾ་བི་<line/>
ཀྲཾ་ཏཱ་ན་ན་སཱ་ར་བ་ལ་བྷཉྫ་ནེ་ཛམྦྷ་ཡ་ཛམྦྷ་ཡ། སྟམྦྷ་ཡ་སྟམྦྷ་ཡ་བཛྲ་བཱ་ཤེ་ན་ཆེ་གེ་མོ་སཻ་ནྱཾ་བནྡྷ་བནྡྷ། ཨོཾ་ཧཱུཾ་ཕཊ་ཁཿ་ཥཿ་ཧཱ་ཧཱ་ཧཱི་ཧཱི་ཕེཾ་ཕེཾ་ཨོཾ་ཙཎྜ་མཧཱ་རོ་ཥ་ཎ་ཧཱུཾ་ཕཊ། སྔར་བཞིན་དུ་<line/>
</page>
<page index="80" id="508A">༄༅། །བཅུག་ནས་སྡེའི་བདག་པོའི་གོས་ལ་ཕུར་བུས་གདབ་སྟེ། གཟུགས་བརྙན་ཁ་འོག་ཏུ་བྱས་ཏེ་སྦ་བར་བྱའོ། །ཕ་རོལ་གྱི་སྡེ་འོང་བ་རེངས་པར་བྱེད་དོ། །ཨོཾ་ད་<line/>
ཧ་ད་ཧ་པ་ཙ་པ་ཙ་མ་ཐ་མ་ཐ། ཛྭཱ་ལ་ཛྭཱ་ལ། ཛྭཱ་ལ་ཡ་ཛྭཱ་ལ་ཡ། གྲྀ་ཧྞ་གྲྀཧྞ་ཛྭ་ལ་ཧཱུཾ་ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། དུར་ཁྲོད་ཀྱི་གོས་ལ་གཞན་གྱིས་མི་ཐུབ་པ་སོར་མོ་བརྒྱད་<line/>
ཀྱི་ཚད་ལ་ལྷ་སྦྱིན་མངོན་པར་བྲིས་ནས་སྔགས་ཀྱི་ཕྲེང་བས་བསྐོར་ཏེ་མྱོས་བྱེད་གཟུགས་བརྙན་གྱི་སྙིང་གར་བཅུག་ནས་ཤིང་ལ་གཞག་པར་བྱའོ། །དེ་ནས། ཨོཾ་ཙཎྜ་མ་ཧཱ་རོ་<line/>
ཥ་ཎ་ཆེ་གེ་མོ་ལ་ཛྭ་རེ་ཎ་གྲྀཧྞ་པ་ཡ་ཧཱུཾ་ཕཊ། ཞེས་བཟླས་ནས་དུར་ཁྲོད་ཀྱི་མེ་ལ་གདུང་བར་བྱའོ། །སེང་ལྡེང་དང་རྒྱ་ཤུག་གི་མེ་ལའོ། །དགྲ་རྣམས་ལ་རིམས་བྱེད་དོ། །ཨོཾ་<line/>
ཛ་ཡ་ཛ་ཡ་པ་ར་ཛ་ཡ་ནི་རྫི་ཏ་ཡ་ནྟྲ་ཧཱི་ཧཱི་སྥོ་ཊ་ཡ་སྥོ་ཊ་ཡ་ཨུཙྪཱ་ཊ་ཡ་ཨུཙྪཱ་ཊ་ཡ། ཤཱི་གྷཾ་ཀརྨ་ཀུ་རུ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། དུར་ཁྲོད་ཀྱི་རས་ལ་བྲིས་ནས་སྐུད་པ་སྔོན་པོས་<line/>
དཀྲིས་ནས་དབུར་མ་འམ། མགུལ་ལམ། མགོ་བོའམ། རྐེད་པར་འྕང་བར་བྱེད་ན་གཞན་གྱི་སྔགས་རབ་ཏུ་མི་འབྱུང་ངོ༌། །ཨོཾ་ཙཎྜ་མ་ཧཱ་སེ་ན་གྲ་ས་གྲ་ས་ཁ་ཁ་ཁཱ་ཧི་ཁཱ་ཧི།<line/>
ཤོ་ཥ་ཡ་ཤོ་ཥ་ཡ། མ་ར་མ་ར་མཱ་ར་ཡ་མཱ་ར་ཡ་ཆེ་གེ་མོ་ཨོཾ་ཕཊ། དུར་ཁྲོད་ཀྱི་རལ་པ་བྲིས་ནས་སྔར་བཞིན་དུ་གཟུགས་བརྙན་དུ་བཅུག་སྟེ་སོར་མོའི་ཚད་ཀྱི་རུས་པའི་ཕུར་པས་<line/>
</page>
<page index="81" id="508B">སམ༑ ལྕགས་ཀྱི་ཕུར་པས་ཕུར་བུས་བཏབ་ནས་དུར་ཁྲོད་དུ་ཁ་འོག་ཏུ་བྱས་ནས་སྦས་ན་ཉི་མ་བདུན་གྱིས་འཆི་བར་བྱེད་དོ། །ཨོཾ་ཙཎྜ་མ་ཧཱ་རོ་ཥ་ཎ་ཆེ་གེ་མོ་ཨུཙྪ་ཊ་ཡ་ཧཱུཾ་ཕཊ། ནིམ་པའི་ཤིང་<line/>
བྱ་ཁྭ་ཏའི་ཚང་ན་གནས་པ་བླངས་ཏེ། དུར་ཁྲོད་ཀྱི་མེས་བསྲེག་པར་བྱའོ། །དེའི་ཐལ་བ་ལ་བརྒྱ་རྩ་བརྒྱད་དུ་མངོན་པར་བསྔགས་ཏེ། ཁྱིམ་དང་གོས་ལ་གཏོར་ཏེ་གཞག་གོ །རྔ་མོ་ལ་ཞོན་<line/>
པ་གཡོན་པར་བྱེད་པའི་ཞགས་པས་བཅིངས་ནས་ལྷོའི་ཕྱོགས་སུ་དྲངས་པར་ཡིད་ཀྱིས་བསམ་པར་བྱ་སྟེ། སྐྲོད་པར་བྱེད་དོ། །ཨོཾ་དྭེ་ཥེ་དྭེ་ཥེ་བཛྲེ་ཆེ་གེ་མོས་བི་དྭེ་ཥ་ཡ་ཨོཾ་ཙཎྜ་མ་ཧཱ་<line/>
རོ་ཥ་ཎ་ཧཱུཾ་ཕཊ། འཐབ་བཞིན་པའི་གླང་པོ་དག་གི་རྡུལ་བཟུང་ནས་བསྒྲུབ་བྱའི་གཟུགས་བརྙན་བྱས་ནས་གཉིས་པོ་ལ་བསྣུན་པར་བྱའོ། །ཕན་ཚུན་སྡང་བར་བྱད་དོ། །ཨོཾ་ཙཎྜ་མ་ཧཱ་རོ་ཥ་<line/>
ཎ་ཧྲིཿ་ཧྲིཿ་ཧྲེཾ་གོ་ར་རཱུ་བེ་ཎ་ཙ་ཊ་ཙ་ཊ་པྲ་ཙ་ཊ་པྲ་ཙ་ཊ། ཧ་ན་ཧ་ན་གྷཱ་ཏ་ཡ་གྷཱ་ཏ་ཡཱ་ཀཌྜྷྱ་ཀཌྜྷྱ་པྲ་སྥུ་ར་པྲ་སྥུ་ར། པྲ་སྥཱ་ར་ཡ་པྲ་སྥཱ་ར་ཡ། ཀཱི་ལ་ཡ་ཀཱི་ལ་ཡ། ཛམྦྷ་ཡ་ཛམྦྷ་ཡ། སྟམྦྷ་ཡ་སྟམྦྷ་<line/>
ཡ་ཆེ་གེ་མོ་ལ་ཧཱུཾ་ཕཊ། གྲོ་ག་ལ་ཏ་ལའི་སྨྱུ་གུས་རུས་སྦལ་སོར་དྲུག་པར་མཉམ་པར་བྲིས་ནས་རྐང་པ་བཞི་ལ་ཧྲིཾ་གི་ཡི་གེ་དང༌། ཁའི་དབུས་སུ་ཥྚཱིཿ་ཡི་གེའོ། །སྡང་བར་འགྱུར་རོ། །དེ་<line/>
ནས་བྲིས་པའི་བསྒྲུབ་བྱ་དེའི་རྒྱབ་སྔགས་ཀྱི་ཕྲེང་བ་གཞན་གྱིས་ཀུན་ཏུ་དཀྲིས་ཏེ་མཆོད་ན། དེ་ནས་བརྩམས་ཏེ་འདོད་པ་ཡོངས་སུ་ཉམས་ཏེ་རུས་སྦལ་བཞིན་དུ་མང་པོས་ཡོག་པར་<line/>
</page>
<page index="82" id="509A">༄༅། །བྱེད་དོ། །སྲད་བུ་དམར་པོས་ཀུན་ཏུ་དཀྲིས་ནས་རྐང་པ་རབ་ཏུ་བསྡུས་ནས་མི་འདེགས་པར་བྱས་ལ། རྐང་པ་གཡོན་པས་གདེག་པར་བྱའོ། །ཆེ་གེ་མོ་མེ་བ་ས་<line/>
མཱ་ན་ཡ་ལན་བདུན་གྱིས་དགྲའི་ཁ་རེངས་པར་བྱེད་དོ། །ཨོཾ་ཙི་ལི་ཙི་ལི། མི་ལི་མི་ལི་ནཱ་ལི་ཏེ་ཧཱུཾ་ཕཊ། མིག་འཛུམ་པ་ཉམས་པར་བྱེད་དོ། །ཨོཾ་ཙྪཱིཾ་ཙྪཱིཾ་ཙྪཱིཾ། ཤོ་ཥ་ཡ་ཤོ་ཥ་ཡ་དྷ་ར་དྷ་ར།<line/>
བནྡྷ་བནྡྷ། ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། རོའི་རུས་པའི་ཕུར་པ་སོར་བདུན་པའི་ཆེད་ལ་བརྒྱ་རྩ་བརྒྱད་དུ་མངོན་པར་བསྔགས་ནས་བ་ལང་གནས་སུ་སྦས་ན་འོ་མ་མི་འཛག་གོ། །ཨོཾ་<line/>
བ་ལི་པཏྟྲཾ་བ་ཏ་ཡ་སུ་ར་བ་རི་མ་ཛྙཱ་པ་ཡ་ཏི་ཛྭཱ་ལ་ཡ་ཛྭཱ་ལ་ཡ། ཨོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ། གྲོག་མཁར་གྱི་སའི་གོང་བུ་ལ་བརྒྱ་རྩ་བརྒྱད་དུ་མངོན་པར་བསྔགས་ཏེ་ཚོང་པའི་<line/>
ཁྱིམ་དུ་སྦ་བར་བྱ་སྟེ། ཟོང་མི་བྲིན་ནོ། །ཨོཾ་ཧྲིཾ་ཧྲིཾ་ཏྲཾ་བྲཾ་ཡ་མ་མ་ཐ་ནི་ཨཱ་ཀཌྜྷྱ་ཨཱ་ཀཌྜྷྱ་ཀྵོ་བྷ་ཡ་ཀྵོ་བྷ་ཡ། སརྦཱ་ཀཱ་མ་པྲ་སཱ་དྷ་ནེ་ཧཱུཾ་ཧཱུཾ་ཕཊ་ཕཊ་སྭཱཧཱ། གྲོ་གའི་འདབ་མ་ལ་གུར་གུམ་དང༌།<line/>
ཡང་དག་པར་ལྡན་པས་ལྷ་ཕྱག་གཉིས་པ་ལག་ན་ཞགས་པ་དང་ལྕགས་ཀྱུ་ཅན་འདོད་པ་དྲག་ཅིང་འཇིགས་པར་བྱེད་པ་བྲིས་ལ། གླང་པོ་ཆེའི་ཆང་དང་ཟླ་མཚན་དང་མེ་ཏོག་<line/>
གི་སྔགས་ཀྱིས་ཡི་གེ་རྣམས་སྤེལ་བར་བྱའོ། །ཨོཾ་སྤྱི་བོར་རོ། །ཧཱུཾ་སྙིང་གར་རོ། །ཧྲིཾ་ལྟེ་བར་རོ། །ཏཾ་མིག་ཏུའོ། །དེ་ལ་སྔགས་ཀྱི་ཕྲེང་བས་བསྐོར་ནས་ཁྲག་གིས་ཀུན་ཏུ་བཀང་<line/>
</page>
<page index="83" id="509B">ཞིང༑ ཕྱེ་མར་བྱས་ཏེ་སྐྱེས་པ་དང་བུད་མེད་ཀྱི་ཐོད་པར་བཅུ་ནས་མར་དང་སྦྲང་རྩིས་བཀང་སྟེ་མྱོས་བྱེད་ཀྱི་ས་དང་སྲད་བུ་དམར་པོས་དཀྲིས་ནས་མགོ་བོའི་གནས་སུ་སྦ་བར་བྱའོ།།<line/>
རྐང་པ་གཡོན་པས་མནན་ནས་བཟླས་པར་བྱ་སྟེ། སྟོང་ཕྲག་ཉི་ཤུ་རྩ་ལྔས་གྲོང་འཁྲུག་པར་འགྱུར་རོ། །ཨོཾ་ཨཱ་ཀཌྜྷྱ་ཨཱ་ཀཌྜྷྱ་མོ་ཧ་ཡ་མོ་ཧ་ཡ་ཆེ་གེ་མོ་མེ་བ་བ་ཤཱཾ་བྷ་བ་ཏུ་སྭཱཧཱ། ལྟོ་<line/>
བའི་སྲིན་བུ་ཕྲ་མོའི་ཕྱེ་མ་དང་ཁུ་བ་དང་མིང་མེད་ཀྱི་ཁྲག་དག་གིས་བ་ཌི་ཀ་བྱས་ནས་མངོན་པར་བསྔགས་ཏེ་བཟའ་བ་དང་བཏུང་བ་ལ་སྦྱིན་པར་བྱའོ། །གྱེན་དུ་འཁོར་བའི་འདབ་<line/>
མ་དག་དང༌། བུང་བའི་གཤོག་པ་དག་དང༌། རྒྱལ་པོ་གཉིས་ཀྱི་སོ་དག་དང༌། ཤི་བའི་ཕྲེང་བ་རྣམ་པར་བཏགས་པའི་ཕྱེ་མ་འདིས་རྒྱལ་བའི་ལུས་ཅན་ལུས་ཅན་གྱི་རྗེས་ནས་<line/>
རྗེས་ནས་རྒྱུག་གོ །ཨོཾ་ཤྭེ་ཏེ་གྲྀ་དྷྲི་ཎཱི་ཁཱ་ཧི་བི་ཥཉྩ་རུ་པི་ཎཱི་ཁཿ་ཁཿ་ཨ་ཏི་མྲྀཏྟྭ་དྭཱ་རེ་ཙཱི་ར་ཀ་བཱ་བཱ་ས་བཎྟཱ་བེ་ཤཿ་ཧཿ་ཧཿ་སཿ་སཿ་ཙཎྜ་མ་ཧཱ་རོ་ཥ་ཎ་སེ་ན་ཨཱ་ཛྙཱ་པ་ཡ་ཏི་སྭཱཧཱ། ཡང་ན།<line/>
ཨོཾ་སཾ་ཀཱ་རི་ཎི་ཙཾ་བཾ་ཧཱཾ་ཧཾ་ཧཱུཾ་ཧཱ། དུག་ཐམས་ཅད་འཇོམས་པར་བྱེད་དོ། །ཨོཾ་ནཱ་གཱ་རི་བཱ་མ་ནེ་ཧ་ར་ཧ་ར་ཕཊ་ཕཊ། ཨོཾ་ཨཱ་ཎེ་ཀཱ་ཎེ་ཆེ་གེ་མོ་བ་ཤཱཾ་ཀུ་རུ་སྭཱཧཱ། དྲི་བཟང་པོ་ཅན་གྱི་<line/>
མེ་ཏོག་དཀར་པོ་སྦྱིན་པ་ལས་དབང་དུ་བྱེད་དོ། །ན་མོ་བི་ཏཱ་གཱ་ཡ་མཻ་ཏྲི་སིདྡྷ་ལོ་ཙ་སྭཱཧཱ། ཆུ་ལ་མངོན་པར་བསྔགས་ནས་དེས་མིག་བརྐུས་པ་ལས་རབ་རིབ་འཇོམས་པར་བྱེད་<line/>
</page>
<page index="84" id="510A">༄༅། །དོ༑ ༑ཨོཾ་བན་ཁ་ཁ་ཙུརྞ་ཁཱ་ནཱ་ཏན་པྲ་བྷ་བ་ཏི། ཨཱ་དིཪྻ་ར་ཐ་བེ་གེ་ན་བ་སུ་དེ་བ་བ་ལེན་ཙ། ག་རུ་ཌ་པཱ་ཀྵི་ས་དེ་ན་བྷཱུ་མྱ་གཙྪ་བི་ཥཾ་སྭཱཧཱ། སྦྲུལ་དང་སྡིག་<line/>
པ་དང༌། ཀརྐ་ཊ་ལ་སོགས་པའི་དུག་འཇོམས་པར་བྱེད་དོ། །ཨོཾ་ཙཱ་མུཎྜེ་ཨ་ཛི་ཏེ་ཨ་པ་རཱ་ཛི་ཏེ་ཨ་པ་རཱ་ཇི་ཏེ་ཕུ་ཕུ་རཀྵ་རཀྵ་སྭཱཧཱ། བོང་བ་ལ་ལན་བདུན་མངོན་པར་བསྔགས་ནས་ཕྱོགས་<line/>
བཞིར་འཕང་བར་བྱའོ། །དེ་བཞིན་དུ་གཅིག་གཞག་པར་བྱའོ། །ཨོཾ་ཛམྦྷ་ནཱི་སྟམྦྷ་ནཱི་མོ་ཧ་ནཱི་སརྦ་དུཥྚ་པྲ་ཤཱ་མ་ནི་སྭཱཧཱ། ཆོམ་རྐུན་མི་འབྱུང་ངོ༌། །ཨོཾ་ན་མཿ་ཙཎྜ་ཀྲོ་དྷཱ་ཡ་ཧུ་<line/>
ལུ་ཧུ་ལུ་ཏིཥྛ་ཏིཥྛ་བནྡྷ་བནྡྷ་མོ་ཧ་ཡ་མོ་ཧ་ཡ་ཧ་ན་ཧ་ན་ཧཱུཾ་ཕཊ། མེ་ཏོག་ལ་སོགས་པ་ལ་ཡོངས་སུ་བཟླས་ཏེ་བྱིན་པ་ལ་དབང་དུ་བྱེད་དོ། །ན་མོ་རཏྣ་ཏྲ་ཡཱ་ཡ་ཨོཾ་ཊཿ་སུཿ་བིསྨ་<line/>
རེ་སྭཱཧཱ། ཀེ་ཏ་ཀི་འདབ་མ་ལུས་ལ་བཅངས་ན་རིམས་ཐམས་ཅད་འཇོམས་པར་བྱེད་དོ། །ཞེས་པ་གཤིན་རྗེའི་གཤེད་དམར་པོའི་རྒྱུད་དུ་དཔའ་བོ་གཅིག་པའི་སྒྲུབ་ཐབས་ལ་<line/>
སོགས་པ་འཁྲུལ་འཁོར་དང༌། སྔགས་ཀྱི་ལེའུ་སྟེ་བཅུ་དགུ་པའོ།། །།བཅོམ་ལྡན་འདས་མས་གསོལ་བ། བཅོམ་ལྡན་འདས་ལྟད་མོ་ཉན་པར་འཚལ་<line/>
ལོ༑ ༑ཤཱ་ཁོ་ཊ་ཀའི་རྩ་བ་དང༌། བ་རུ་རའི་རྩ་བ་གཅིག་ཏུ་བྱས་ནས་ཁྱིམ་དུ་གཞག་པར་བྱ་སྟེ། རྩོད་པར་འགྱུར་རོ། །ད་དྷུ་རའི་མེ་ཏོག་གི་དབུས་སུ་གནས་པའི་གུཎྜ་ཀ་དྲི་བཟང་<line/>
</page>
<page index="85" id="510B">པོའི་མེ་ཏོག་གི་དབུས་སུ་བཅུག་པ་ཙམ་གྱིས་མགོ་ལ་གཟེར་འབྱུང་ངོ༌། །རྩབ་མོས་ཉམས་པར་བྱས་པས་གྲོལ་ལོ། །ཁྱི་མོའི་མངལ་གྱི་མལ་སྟན་དེས་བདུགས་ཏེ་བསྐོར་ལ་<line/>
རྨ་བྱའི་མཇུག་མས་གཡས་སུ་བསྐོར་བས་རི་མོ་འཕྲོག་གོ །གཡོན་དུ་བསྐོར་བ་ཡིས་ཐར་རོ། །ཁྭ་ཏའི་སྙིང་ཁྲག་གིས་ཤིང་ཨ་མྲའི་འདབ་མ་ལ་དེའི་གཟུགས་བརྙན་བྲི་བའི་<line/>
ཚུལ་གྱིས་བྲིས་པའི་འཁྲུལ་འཁོར་གང་གི་བཤང་བ་ལ་བཞག་པ་དེ་ཁྭ་ཏས་བཟའ་བར་བྱེད་དོ། །བྷ་གའི་རྣམ་པས་དོང་བྱས་ནས་བུད་མེད་ཀྱི་བཤང་བ་དང་སྡིག་པ་དང༌།<line/>
པཏྟྲི་ཀ་དང་ལྡན་པ་བཅུག་ནས་བྱུག་པར་བྱ་སྟེ། དེའི་ལམ་དུ་གནོད་པར་བྱེད་དོ། །ཤིང་སྣུ་ཧའི་འོ་མས་བསྒོས་པའི་ཏིལ་གྱི་ཏིལ་མར་བསྐུས་པ་ལས་མགོ་སྐྱེས་དཀར་པོར་འགྱུར་<line/>
རོ༑ ༑སྐྲ་བཞར་བ་ཡིས་ཐར་རོ། །བྱི་ལ་མོའི་ཕྲུ་མ་དང༌། མི་མོའི་ཕྲུ་མ་དག་གིས་བདུགས་པ་ལས་ཟླ་བའི་རི་མོ་མི་མཐོང་བར་བྱེད་དོ། །སྦྲང་རྩིའི་བདུགས་པས་ཐར་རོ། །རྔ་མོའི་<line/>
ཐོད་པ་དང༌། དབྱུག་པ་དཀར་པོ་དང༌། སྐུད་པ་ལ་བ་བླས་བསྐུས་ནས་ལག་པ་ལ་བསྐུས་ནས་ཉི་མར་བྱས་ན་རི་མོ་མཐོང་ངོ༌། །ལག་པ་བཀྲུས་པ་ལས་ཐར་རོ། །བུད་མེད་ཀྱི་ཕྲུ་<line/>
མའི་བདུགས་པ་ལས་རི་མོ་འགེབས་པར་བྱེད་དོ། །གུ་གུལ་གྱིས་བ་དུགས་པ་ལས་ཐར་རོ། །སྦལ་པའི་ཞུན་མར་གྱིས་མིག་སྨན་ལས་ཁྱིམ་དུ་འབྲེལ་བའི་སྦྲུལ་མཐོང་ངོ༌། །མར་མེ་<line/>
</page>
<page index="86" id="511A">༄༅། །མནལ་བའི་མེ་ལ་མུ་ཟིའི་ཕྱེ་མ་བྱིན་པ་ལས་འབར་བར་བྱེད་དོ། །ཤིང་སྣ་ཧིའི་རྩ་བ་དང་བུ་རམ་ཟོས་ན་གཉིད་མེད་པར་འགྱུར་རོ། །ཀཱ་མ་ཙིའི་རྩ་བ་<line/>
གཙུག་ཏོར་དུ་བཅིང་བར་བྱ་སྟེ། གཉིད་མེད་པར་འགྱུར་རོ། །ཀླུ་འདུལ་བར་བྱེད་པ་དྲོཾ་ཎིའི་མེ་ཏོག་གི་རྩ་བ་དང༌། ཡུང་བ་དང༌། འབྲས་ཐུག་པོ་ཆེ་བཏགས་ནས་དྲིལ་ཕྱིས་བྱས་<line/>
པ་ལས་ཚུ་ཡོངས་སུ་ཟད་པ་ལས་རྒྱལ་ལ། །ཤིང་ཤལ་མ་ལའི་རྩ་བ་ལ་མཚལ་དང་ལྡན་པ་ཟོས་པ་ལས་མེ་ཏོག་ལྟུང་བར་བྱའོ། །ཀཾ་གུཥྛ་དང༌། མ་དིར་ཡ་སྦྱིན་པར་བྱ་བའམ།<line/>
ཡང་ཏམྦུ་ལ་ཡིས་རྡུལ་དང་བྲལ་བར་འགྱུར་རོ། །ཤིང་སྣུ་ཧའི་ལོ་མ་དང་མན་ཊའི་ས་བོན་དང༌། གུ་ཎའི་ཕྱེ་མས་བུ་རམ་དང་ལྷན་ཅིག་ཟོས་པ་ལས་ཁྲག་ལྟུང་ངོ༌། །ཚུ་ཚུན་<line/>
དྷ་རའི་ཕྱེ་མས་རྟའི་སྣ་ལ་བསྐུས་ན་ཟས་མི་བྱེད་དོ། །ཙནྡན་གྱིས་བཀྲུས་པ་ལས་ཐར་རོ། །ཤིང་ཀེ་ཏའི་རྩ་བ་མགོ་ལ་བཅིང་བར་བྱ། ཤིང་འབྲ་གོའི་རྩ་བ་ལག་པ་ལ། ཤིང་<line/>
ཏ་ལའི་རྩ་བ་ཁུ་རུ་མ་རྒྱལ་ལ་གདོན་པར་བྱའོ། །བྱང་ཕྱོགས་སུ་བལྟས་ཏེ་གཅེར་བུ་སྐྲ་གྲོལ་བར་གྱུར་ནས་གསུམ་པོ་རྣམས་ཅུང་ཟད་བཏགས་ནས་བཏུང་བར་བྱ་སྟེ། མཚོན་ཆས་<line/>
འཇོམས་པར་མི་འགྱུར་རོ། །ཤོ་ན་ཀའི་ས་བོན་དང༌། པཱུ་ར་ཀ་པཱ་དུ་ཀ་གཉིས་པོ་ཤ་པའི་པགས་པའི་ཁུད་དུ་དེ་མཉེས་ཏེ་ལྕེའི་མཐིལ་དུ་བཞག་པ་ལཏྟ་པའི་འབྲས་བུ་ཟོས་<line/>
</page>
<page index="87" id="511B">བ་ལས། སྲེག་པར་མི་བྱེད་དོ་ཞེས་གཤིན་རྗེའི་གཤེད་དམར་པོའི་རྒྱུད་དུ་ཐུན་མོང་གི་སྨན་གྱི་ལེའུ་སྟི་ཉི་ཤུ་པའོ།། །།ཀྱ་བཅོམ་ལྡན་འདས། ཇི་ལྟར་དུས་བྱེད་པ་<line/>
དང༑ སེམས་ཅན་བྱེད་པར་ངེས་པ་དེ་རྣམས་ཀྱི་རྒྱུ་མཚན་བཅོམ་ལྡན་འདས་ཀྱིས་བསྟན་དུ་གསོལ། རྐང་པ་དང་རྐན་ལ་ཕུག་ནས་མིག་ཏུ་ཟུག་པ་ལས་ཟླ་བ་གསུམ་གྱིས་གྲུབ་<line/>
བོ། །རྣ་བར་ཕུག་པས་ཟླ་བ་བཞིས་སོ། །མཛོད་སྤུར་ཟུག་པ་ལས་ཉི་མ་གཅིག་གིས་སོ། །རྐང་པ་དང་རྐན་ལ་ཕུག་ནས་ལྟེ་བར་ཟུག་པ་ལས་ཟླ་བ་གསུམ་གྱིས་འཆིའོ། །རྐང་པ་དང་<line/>
རྐན་ལ་ཕུག་ནས་སྣ་ལ་ཟུག་པ་ལས་ཟླ་བ་གསུམ་གྱིས་སོ། །བཤང་བ་རབ་ཏུ་འཛག་པའི་དུས་མཚུངས་པར་སྦྲིད་པ་བྱུང་ན་ལོ་གཅིག་གིས་སོ། །ཤིན་ཏུ་དགའ་བའི་རབ་ཏུ་གལ་<line/>
ཏེ་སྦྲིད་པ་བྱུང་བ་དང་མཚུངས་པར་མཐེ་ཆུང་ཐམས་ཅད་དུ་ཟུག་པ་ལས་ཟླ་བས་སོ། །སྙིང་དང་མགྲིན་པར་ཟུག་པ་ལས་ཕྱོགས་གསུམ་གྱིས་སོ། །མཚུངས་པར་རྐན་ལ་གསུམ་<line/>
ཟུག་པ་ལས་ཉི་མ་གསུམ་གྱིས་སོ། །རྐང་པའི་མཐེ་བོང་ནས་བརྩམས་ནས་ལྟེ་བའི་མཐར་ཐུག་པར་ཟུག་པ་ལས་ཟླ་བ་དྲུག་གིས་སོ། །སྣའི་རྩེ་མོར་ཟླ་བས་དེ་དེར་གྱུར་ན་མཚན་མོ་<line/>
བདུན་གྱིས་འཆི་པའི་དུས་སུ་འགྱུར་རོ། །རྣ་བ་དག་གི་དྲིལ་བུའི་སྒྲ་ལས་ཟླ་བ་གསུམ་གྱིས་སོ། །རྣ་བ་གཉིས་དང་སྨིན་མའི་དབུས་དང་ཀླད་པའི་རྩེ་མོ་རྣམས་སུ་སོ་སོ་སོ་སོར་ཟུག་<line/>
</page>
<page index="88" id="512A">༄༅། །པ་ལས་ཉི་མ་གཅིག་གིས་སོ། །སེན་མོ་ལ་དམར་པའི་མཆོག་ཏུ་མཐོང་བ་ལས་ཟླ་བ་དྲུག་གིས་སོ། །སོ་བསྐམས་པ་ལས་ཟླ་བ་དྲུག་གིས་སོ། །བྱས་པ་<line/>
ཤེས་པར་འགྱུར་བ་ཉིད། །རྡོ་རྗེ་སྐྱེས་བདེ་བདག་ལ་གསོལ། །འདམ་སྐྱེས་འདབ་མ་གསུམ་པ་ནི། །གེ་སར་སྦྲང་རྩིས་བརྒྱན་པ་མཐོང༌། །ཨེ་མ་བདེ་བ་ལྡན་པའི་ཞིང༌། །<line/>
ཆགས་པ་སངས་རྒྱས་ཉེ་བར་མཛེས། །ཆགས་ཅན་རྣམས་ཀྱིས་བདེ་བཞི། །རྟོག་པ་ཐམས་ཅད་རྣམ་པར་སྤངས། །ཡིད་ནི་འདོད་ཆགས་ཀྱིས་དཀྲུགས་པས། །བུད་མེད་གན་<line/>
རྐྱལ་བསྒྱེལ་ནས་ནི། །ཕྲག་པར་རྐང་པ་ཟུང་བྱིན་ནས། །འོག་དང་སྟེང་དུ་ངས་བརྟགས་ནས། །དེ་ཡི་པདྨ་རྒྱས་པ་ཡི། །པདྨའི་བུ་གར་འཇུག་པར་བྱེད། །པདྨའི་འདབ་<line/>
མར་ཤའི་སྙིང་པོ། །ལྡན་པར་རྡོ་རྗེ་དེ་བཅུག་ནས། །ཇི་ལྟར་བདག་གི་ནུར་ནུར་པོ། །བྱེ་བ་ཉིས་སྟོང་འབུམ་རྣམས་ཀྱིས། །དབུས་སུ་སེམས་ལ་རབ་མཆོད་བྱ། །བདག་ལ་<line/>
རླུང་པད་སྙིང་པོ་ལས། །སྙིང་པོ་བླ་མེད་རྡོ་རྗེའི་རྩེར། །རཀྟ་བནྡྷུ་ཀ་དང་ལྡན། །བློ་ལྡན་དེ་དེར་བརྗོད་སྨྲ་བྱེད། །སླར་ཡང་སེམས་དཔའ་གཅིག་བསྒོམ་བྱ། །བདེ་བ་གཡོ་མེད་<line/>
དམ་པའི་སེམས། །དེ་ལས་སོ་སོར་མཆོག་སྦྱིན་ནས། །དགའ་བའི་སྐད་ཅིག་ཉིས་འགྱུར་ཉིད། །ཇི་སྲིད་རབ་བརྗོད་འདི་ལྟ་བུའི། །གཟུགས་སྐུ་སྐད་ཅིག་ཙམ་བསམ་བྱ། །<line/>
</page>
<page index="89" id="512B">བུད་མེད་རི་མོ་བསྐྱེད་མའང་ཞིག །འགྲོ་བ་རྣམས་ཀྱི་ཡང་གསུམ་མོ། །བདེ་བ་སྦྱིན་པ་ཞི་བར་རིག །ཅུང་ཟད་འདིར་ནི་རྟོག་པར་བྱེད། །ཁ་དྲག་ཆེད་དུ་སྡིག་ལས་གནས། །དེ་དེས་<line/>
གཏིང་དཔག་དཀའ་བ་ཅན། །དུ་འབོད་དུ་ནི་རྟག་ཏུ་བརྡུངས། །རྣམ་མང་སྲེག་ཅིང་འོ་དོད་འབོད། །ལུས་ནི་བསྐལ་པ་གསུམ་དུ་གནས། །བུད་མེད་ཡོན་ཏན་བརྗོད་ཅི་དགོས། །སེམས་<line/>
ཅན་ཀུན་ལ་ཡོངས་སུ་འཛིན། །སྙིང་རྗེས་ཉིན་མོར་བྱེད་པ་ལས། །བུད་མེད་སེམས་ཀྱིས་སོ་སོར་གནས། །ནུབ་པར་གྱུར་པ་ལེགས་ཤེས་ཤིང༌། །ཡོངས་སུ་ཤེས་པའང་རྒྱས་པར་<line/>
བྱེད༑ ༑གལ་ཏེ་དེ་ལྟའི་སློང་མོའི་གཟུགས། །གཞན་མིན་རྡོ་རྗེ་རྣལ་འབྱོར་མ། །དེ་ཡི་ནུབ་དང་མཐོང་བ་ནི། །ས་དང་ས་ལ་རིང་བ་ལས། །གང་གིས་དྲན་པར་བྱེད་ཙམ་གྱིས། །སྐད་ཅིག་<line/>
དེ་ལས་བདེ་བ་མྱོང༌། །ཕྱོགས་ཉིད་ཡུལ་དང་བུད་མེད་ཉིད། །ལྷ་ཡི་གཟུགས་ཀྱིས་ཡང་དག་གནས། །ཕྱག་རྒྱ་དེ་ལ་ཕན་བྱས་ནས། །ཡིད་ལྡན་དེ་ལ་གནས་པར་བྱེད། །དེ་ཕྱིར་<line/>
སྐྱོན་ལས་རྣམ་པར་གྲོལ། །ཡོན་ཏན་དམ་པ་ཀུན་ལ་མཁས། །བསོད་ནམས་བསོད་ནམས་བསོད་ནམས་ཆེ། །རབ་དང་བྱེད་པ་མཐར་ཕྱིན་ཅན། །དེ་ཕྱིར་དེ་ལ་བརྟན་བལྟས་ནས། །<line/>
དམ་ཆུ་སོ་ཡིས་བཙིར་བྱས་ཏེ། །རྣལ་འབྱོར་པ་ཤཱཏི་སྒྲོག་བྱེད་ཅིང༌། །དེ་ལའང་སྟ་ཟུར་དུ་བྱ་བ། །རང་བདེ་འབྱུང་བ་བཅིང་བར་བྱ། །ས་མ་དམྤ་ཀ་ཉིད་ཀྱང༌། །བཅིང་བའང་ས་ཚོགས་<line/>
</page>
<page index="90" id="513A">༄༅། །མིང་ཅན་ནོ། །བུང་བའི་དྲ་བ་བཅིངས་པ་ཡང༌། །རྐང་པ་སྟེང་ནས་འཁྲུལ་འཁོར་ལོ། །དེ་བཞིན་ཁོ་ནར་རུལ་སྦལ་གྱི། །བཅིངས་པའང་ཀུན་ལས་བཟང་པོ་<line/>
ཉིད༑ ༑དེ་ལ་སྐྱིལ་ཀྲུང་དབུས་སུ་ནི། །ལྔ་གསུམ་ཙོག་པུའི་གདན་དུ་ནི། །བྱས་ནས་དཔུང་པ་ཟུང་ལ་ནི། །དེ་ནས་བཅོམ་ལྡན་འདས་མ་ཡིས། །བཅོམ་ལྡན་འདས་ལ་དམ་པོ་ཡིས།།<line/>
འཁྱུད་ནས་པདྨས་རྡོ་རྗེ་ནི། །རྒྱས་པར་བྱས་ནས་རབ་གསོལ་བ། །རྫོགས་པའི་རིམ་པའི་རྣལ་འབྱོར་ལ། །སྒོམ་པ་ཅི་ལྟ་བུ་ཞིག་འགྱུར། །རྣལ་འབྱོར་པ་རྣམས་ཕན་དོན་དུ། །<line/>
ཞུས་པ་འབྲས་བུ་བཅས་པར་མཛོད། །བཀའ་སྩལ་པ། །རྫོགས་པའི་རིམ་པའི་རྣལ་འབྱོར་གང༌། །རྣལ་འབྱོར་བརྩོན་པའི་རྣལ་འབྱོར་པ། །ཉིན་མཚན་མཉམ་པའི་ཚུལ་དུ་<line/>
ནི༑ ༑སེམས་གཅིག་གིས་ནི་བསྒོམ་པར་བྱ། །དགེ་ལེགས་གང་བསྒོམ་རྟག་བྱ་བ། །སྲིད་པའི་ངོ་བོས་ངེས་པར་རྒྱས། །ཤིན་ཏུ་བརྟན་ཞིང་མངོན་སྦྱོར་བས། །ཇི་བཞིན་ཁོ་ནར་<line/>
གསལ་བར་འགྲོ། །དེ་ནས་མ་དང་བུ་མོ་འམ། །རྣལ་འབྱོར་མ་དང་ཚ་མོ་དང༌། །གཞན་ཡང་ཉེ་དུ་མོ་རྣམས་ཀུན། །གཏུམ་མོ་དེ་བཞིན་བྲམ་ཟེ་མོ། །མི་མོའི་ཚོགས་ནི་འདི་<line/>
དག་སྦྱིན། །ཆོ་ག་བཟང་པོས་ཀུན་བསྙེན་བྱ། །ཇི་ལྟར་དབྱེ་བ་མི་ཤེས་པ། །དབྱེ་བས་རྗེ་བཙུན་ཆོག་ཤེས་པ། །སྒྲུབ་པོ་མནར་མེད་འཁྲིད་པར་བྱེད། །འདིར་ནི་འཇིག་རྟེན་<line/>
</page>
<page index="91" id="513B">འགལ་བ་ཉིད། །འཇིག་རྟེན་ཕ་རོལ་བདེན་པ་བཅོམ། །དེ་ཕྱིར་ཀུན་ཏུ་རབ་འབད་པས། །བློ་བཟང་ལེགས་པས་ཡང་དག་བརྩམ། །མཁའ་འགྲོ་མ་སྔགས་བཞིན་སྦས་ནས། །ཇི་ལྟར་སངས་རྒྱས་<line/>
ཀྱིས་གསུངས་པའི། །ཡིད་དང་རྗེས་མཐུན་ཕྱོགས་སུ་ནི། །ཉེ་བར་འཚེ་བ་ཀུན་སྤངས་ཏེ། །རང་སེམས་དགའ་བའི་འདོད་པ་མོ། །རབ་དང་དེ་དག་ཡང་དག་བླངས། །དབེན་ཞིང་དུབ་པ་མེད་<line/>
བྱས་ནས། །ཇི་སྲིད་རྙེད་པའི་གོས་དང་ནི། །གཉིས་ཀྱིས་བརྟན་པར་བསྒོམ་པར་བྱ། །བློ་བཟང་ཕན་ཚུན་སྦྱོར་བ་ལས། །བུད་མེད་རང་ལ་མངོན་ཕྱོགས་བྱས། །ཞུགས་ནས་གཉིས་དག་<line/>
ཕན་ཚུན་དུ། །ཆགས་པས་བརྟན་པར་བརྟག་པར་བྱ། །དེ་ནས་བལྟ་དང་ཁར་བརྗོད་པ། །རྩེ་གཅིག་ཡིད་ཀྱིས་གནས་པར་བྱ། །དེ་བཞིན་དེ་ཉིད་ལས་བརྗོད་བྱ། །བདེན་པའི་གཟི་བརྗིད་<line/>
ཤིན་ཏུ་བྱེད། །དེ་ཡི་བུ་དང་ཁྱིམ་ཐབ་ཁྱོད། །བདག་ལ་སྤུན་དང་ཕ་ཞིང་པ། །ཁྱོད་ངའི་མ་དང་ཆུང་མ་སྟེ། །རྣལ་འབྱོར་མ་དང་ཚ་མོ་དང༌། །སྐྱེས་བུ་བདུན་གྱི་འབངས་ང་ཡིན། །ཁྱོད་<line/>
ཞལ་ཅན་གྱི་འབངས་དང་བྲན། །སྨྲ་བ་དེ་འདྲར་བརྗོད་པར་བྱ། །བདེ་བ་གཟི་བརྗིད་བྱེད་པའི་མཆོག །ཁྱོད་པའི་ཕ་མ་ཆུང་མ་དང༌། །རྣལ་འབྱོར་མ་དང་ཚ་མོ་དང༌། །ང་ནི་ཁྱོད་ཀྱི་དུས་<line/>
ཀུན་འབངས། །མདུང་ཐུང་རྣོན་པོ་མཆོག་ཏུ་གཞོལ། །བརྩེ་བའི་མ་ཡིས་བདག་ལ་གཟིགས། །བསྙེན་པའི་ལྟ་བས་ངེས་རྟོགས་པས། །དེ་བདག་སྐྱེས་བུ་མཐོང་ནས་ནི། །ཡང་<line/>
</page>
<page index="92" id="514A">༄༅། །དང་ཡང་དུ་འོ་བྱས་ནས། །ཡི་གེ་གསུམ་ནི་སྟེར་བར་བྱེད། །རྡོ་རྗེའི་སྦྲང་རྩི་མཚུངས་པའི་ཁྲག །པདྨས་འཇིགས་པར་བྱའོ་དེའི། །མཐོང་ནས་མིག་ནི་རྣམ་<line/>
པར་འཁྲུལ། །གདོང་ཡང་དྲི་ཡིས་བྱུགས་བྱས་ནས། །དེ་ནས་ནུ་མར་བཙིར་བར་བྱ། །བསྟན་པར་ཀུན་ཏུ་ཁར་དེའི་ཁར། །རེག་ནས་ཁ་རུ་སྦྱིན་པར་བྱེད། །གཡོ་བར་བྱེད་ཅིང་སྨྲ་<line/>
བར་བྱ། །དེ་ཡིས་འདི་འདྲར་བརྗོད་པར་བྱ། །བདག་གི་ཨ་རུནྡཏྟ་ནི། །མཐོང་ཕྱིར་བཟའ་བ་རྣམ་སྣང་མཛད། །ཟླ་དྲུག་ལྟེ་བ་ཕྱིན་ཅི་ལོག །བུ་ག་ཐམས་ཅད་མཐོང་བའི་ཕྱིར། །ཧ་<line/>
ཡིག་རེག་ཅིང་མཐོང་བ་ལས་ཕྱོགས་གསུམ་གྱིས་སོ། །མིང་མེད་ཀྱི་རྩ་བར་རི་མོ་ནག་པོ་མཐོང་བ་ལས་སོ། །ཡན་ལག་ཐམས་ཅད་བསིལ་བར་མཐོང་བ་ལས་ཉི་མ་བཅྭོ་བརྒྱད་<line/>
ནའོ༑ ༑ཁྲུས་བྱས་པ་བྱས་མ་ཐག་བསྐམས་པ་ན་ཉི་མ་བཅུ་ཡིས་སོ། །ལུས་དྲི་ངན་པ་ལས་ཟླ་བ་གཉིས་ནའོ། །གཅིན་གཡོན་དུ་འཁོར་བ་ལས་མཚན་མོ་གསུམ་གྱིས་སོ། །<line/>
ལུས་ཕྲ་མོར་མཐོང་བས་ཟླ་བ་དྲུག་གིས་སོ། །སྣའི་རྩེ་མོ་མ་མཐོང་བ་ལས་ཉི་མ་གཅིག་ལའོ། །ཕྱོགས་ཀྱི་འདི་དག་ཤེས་པའི་ཕྱིར། །དེ་བཞིན་རྣལ་འབྱོར་པ་སྒོམ་དང༌། །<line/>
བསམ་གཏན་བརྩོན་པས་སྔགས་བཟླས་བྱ། །རྣལ་འབྱོར་པས་ནི་འབད་པས་བཀླག །བསྲུང་བ་ལྔ་སོགས་བཀློག་པ་ཡང༌། །རང་ངམ་གཞན་གྱིས་བྱ་བའོ། །ཉིན་རེར་ཚོགས་<line/>
</page>
<page index="93" id="514B">ལ་ཟས་དང་ནི། །དགེ་འདུན་ཟས་དང་དེ་བཞིན་གཞན། །དམན་དང་ཞན་ལ་རྗེས་བརྩེ་བས། །སེམས་ཅན་རྣམས་ལ་རྟག་ཏུ་བྱ། །ཞེས་པ་སྣ་ཚོགས་རྒྱུད་དུ་གསུངས། །ཞེས་སོ། །<line/>
གཤིན་རྗེར་གཤེད་དམར་པོའི་རྒྱུད་དུ་ལེའུ་ཉི་ཤུ་གཅིག་པའོ།། །།ཀྱེ་བཅོམ་ལྡན་འདས། མུ་སྟེགས་བྱེད་པ་རྣམས་ཐམས་ཅད་ལ་སྙིང་བརྩེ་བ་མེད་པར་<line/>
འདོད་པའི་དོན་ལྷུར་ལེན་པ་དང༌། གང་ཞིག་ངག་གདུག་པ་ཐམས་ཅད་དུ་གསོད་པ་ལྷུར་ལེན་པ་དེ་རྣམས་ཀྱི་བསམ་པ་ལ་ཐུགས་བརྩེ་བར་གྱུར་པས་དེ་དག་མངའ་བདག་<line/>
གིས་བདག་ལ་གསུང་དུ་གསོལ། དང་པོར་གསོ་སྦྱོང་སྦྱིན་པར་བྱ། །ཕྱི་ནས་བསླབ་པའི་གནས་ལྔ་སྦྱིན། །བྱེ་བྲག་སྨྲ་བ་འབད་པས་བསླབ། །མདོ་སྡེ་པ་ཡང་དེ་བཞིན་ནོ། །<line/>
དག་བ་བཅུ་ལ་གོམས་གྱུར་ཅིང༌། །བླ་མ་ལ་གུས་འདུལ་ལ་མོས། །དབུ་མའང་སློབ་ཏུ་བཅུག་ནས་ནི། །སྔགས་ནི་ཀུན་ཏུ་བརྩམ་པར་བྱ། །གསང་ལས་ཤིན་ཏུ་གསང་བའི་རྒྱུད། །<line/>
མྱུར་དུ་ཕུན་སུམ་ཚོགས་པའི་རྒྱུ། །ཆོ་གའི་སྦྱོར་བ་འདིས་མྱུར་དུ། །བསླབ་པ་ཐོས་ནས་སྤྱོད་ཡུལ་བཟང༌། །བདུད་བཞི་རྣམས་སྤངས་རྣལ་འབྱོར་པས། །ལྷ་ཡི་སྦྱོར་བས་གནས་<line/>
པར་བྱ༑ ༑སྟ་རེས་གཅོད་པ་དང་ཐོད་ལེ་ཀོར་བྱས་ནས་ཉི་མ་གཟས་ཟིན་པའི་དུས་སུ་མི་བསྐྱོད་པས་གཏོར་ཏེ། དེ་ནས་རྐང་པ་གཉིས་ཀྱིས་མནན་ནས་སྔགས་བཟླས་པར་བྱའོ།།<line/>
</page>
<page index="94" id="515A">༄༅། །གསང་སྔགས་འབུམ་ཕྲག་གཅིག་བཟླས་ན་ཐིག་ལེ་འཆིང་ངོ༌། །གཤིན་རྗེའི་སྟོབས་སུ་འགྲོ་སྟེ་དེ་གསལ་བར་བྱེད་དོ། །བདག་གི་<line/>
གི་ལྟེ་བར་སྒོམ་པའི་མན་ངག་གོ །གང་གང་སྐད་ཅིག་ལས་བརྩམས་ཏེ། །དེ་ཡི་ཉི་མས་བསྒྲུབ་པར་བྱ། །ཉི་མ་ལྔ་ཡི་མཐར་ཐུག་བྱ། །ལོག་པར་སྨྲ་བའི་<line/>
འཇིག་རྟེན་ལས། །ལེགས་སྤས་རབ་ཏུ་གསལ་བ་ནི། །དེ་ཉིད་འདུས་པའི་རྣལ་འབྱོར་མཆོག །རྣལ་འབྱོར་མ་ཀུན་དེ་ཉིད་བསྟན། །བཟླས་བརྗོད་འབུམ་ཕྲག།<line/>
གཅིག་ཏུ་བརྗོད། །བརྟུལ་པོ་ཡིས་ནི་འབུམ་ཕྲག་ལྔ། །གང་ཞིག་རྒྱུད་དུ་གསུངས་རང་གི །རང་བཞིན་ལས་ནི་འབུམ་ཕྲག་བཞི། །དེ་ནས་ཤིན་ཏུ་ཆུང་བ་འདི། །<line/>
ལྷ་མོ་དེ་ཀུན་གསལ་བར་བསྟན། །དཔལ་ལྡན་གཤིན་རྗེའི་གཤེད་དམར་པོའི་རྒྱུད་ཀྱི་རྒྱལ་པོ་ལེའུ་ཉི་ཤུ་རྩ་གཉིས་པའོ།། །།རང་གི་རྒྱུད་འདི་<line/>
མི་ཤེས་པར། །རྒྱུད་དང་རྒྱུད་དུ་ངེས་བརྗོད་པ། །གལ་ཏེ་འཚོ་བའི་བསམ་པ་ཡིས། །སྟོང་པའི་ས་ལ་དེ་འཁོར་རོ། །དཔལ་ལྡན་གཤིན་རྗེའི་གཤེད་དམར་<line/>
པོའི་རྒྱུད་ཀྱི་རྒྱལ་པོ་རྫོགས་སོ།། །།སྐད་གཉིས་སྨྲ་བ་ཆེན་པོ་ཐར་པ་ལོཙྪ་བའི་བཀའ་དྲིན་གྱིས་བསྐྱངས་པ། བོད་ཀྱི་ལོཙྪ་བ་ཤཱཀྱའི་དགེ་<line/>
</page>
<page index="95" id="515B">སློང་རིན་ཆེན་གྲུབ་ཀྱིས། ཆོས་ཀྱི་རྗེ་ཁྲོ་ཕུ་ལོཙྪ་བའི་གདན་ས་གནས་གསར་དགོན་པར་བསྒྱུར་ཅིང་ཞུས་ཏེ་གཏན་ལ་ཕབ་པ། །རྒྱུད་འདི་འགྱུར་ལས་འབད་<line/>
བའི་བསོད་ནམས་ཀྱིས། །ནག་པོའི་རྩ་ལག་མ་ལུས་ཀུན་བཅོམ་སྟེ། །བསྟན་པའི་བྱ་བ་ཡིད་བཞིན་འགྲུབ་པ་དང༌། །མཐར་ཐུག་འཇམ་པའི་རྡོ་རྗེ་ཉིད་གྱུར་ཅིག །<line/>
རྒྱུད་འདི་ཉིད་སྣར་ཐང་བཀའ་འགྱུར་དཀར་ཆག་ནང༌། གཤེད་དམར་གྱི་རྒྱུད་ལེའུ་ཉེར་གཉིས་པ་བུ་སྟོན་རིན་པོ་ཆེས་བསྒྱུར་བ་ཞིག་ཡོད་ཀྱང་འདིར་མེད་ཅེས་གསལ་<line/>
བ་སྡེ་དགེ་མཚལ་པར་མ་ནས་ཐོན་པས་ཁུངས་དག་ཡིན་མིན་བུ་སྟོན་ཐམས་ཅད་མཁྱེན་པའི་གསུང་ལ་ཞིབ་བརྟགས་སྐབས། རྒྱུད་འབུམ་དཀར་ཆག་དང༌། ཆོས་འབྱུང་<line/>
གསུང་རབ་རིན་པོ་ཆེའི་མཛོད་ནང་མ་འཁོད་ཀྱང༌། རྒྱུད་སྡེ་སྤྱིའི་རྣམ་གཞག་རྒྱས་པ་རྒྱུད་སྡེ་རིན་པོ་ཆེའི་མཛེས་རྒྱན་དུ་རྒྱུད་འདི་དང༌། ལེའུ་བཅུ་དགུ་པ་གཉིས་ཆར་གྱི་<line/>
ལེའུའི་གྲངས་དང༌། དེ་དག་སོ་སོའི་བསྟན་དོན་གསལ་བར་གསུངས་འདུག་པས། ཀུན་མཁྱེན་རིན་ཆེན་གྲུབ་པ་དེ་ཉིད་གངས་ཅན་ལོ་པཎ་མཁས་གྲུབ་མཚན་ལྡན་རྩོད་<line/>
མེད་ཡོངས་གྲགས་ལ་བརྟེན་རང་གསུང་ལ་དག་ཐེར་གཏན་འཕེབས་དང་འབྲེལ་བུ་སྟོན་གྱིས་རང་འགྱུར་མཛད་ཅེས་པའི་རྒྱུད་འདི་ད་ལམ་རྟེན་འབྲེལ་ཕུན་སུམ་ཚོགས་<line/>
</page>
<page index="96" id="516A">༄༅། །པའི་ཡན་ལག་ཏུ་གསར་བཅུག་བགྱིས་པའོ།། <line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
