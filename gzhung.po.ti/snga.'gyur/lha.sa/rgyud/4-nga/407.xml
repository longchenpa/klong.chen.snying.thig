<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="82" index="9"/>
<offset page="472" line="9" col="11"/>
<range start="1" end="35"/>
<title>འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ། </title>
<section>རྒྱུད། </section>
<volume>ང</volume>
<status asof="31Jan2012">not checked</status>
</info>
<pageset>
<page index="1" id="237B">།།རྒྱ་གར་སྐད་དུ། ཨཱཪྻ་ཨ་ཙ་ལ་ཀལྤ་<line/>
ཏནྟྲ་རཱ་ཛ། བོད་སྐད་དུ། འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ། དཔལ་ངག་གི་དབང་ཕྱུག་རྒྱལ་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་<line/>
ན༑ དེ་ནས་ཡང་དེའི་ཚེ་བཅོམ་ལྡན་འདས་ཐུབ་པ་ཆེན་པོས། བདུད་ཐམས་ཅད་ཟིལ་གྱིས་གནོན་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཉིད་ཀྱི་སྐུ་དང༌།<line/>
གསུང་དང༌། ཐུགས་རྡོ་རྗེ་ལས་སྔགས་ཀྱི་རྒྱལ་པོ་འདི་ཕྱུང་ངོ༌། །ཨོཾ་ཨཱཿཧཱུཾ། དེ་གསུངས་མ་ཐག་ཏུ་ཚངས་པ་དང༌། །ཁྱབ་འཇུག་དང༌། དབང་ཕྱུག་ཆེན་པོ་དང༌། བརྒྱ་བྱིན་<line/>
དང༌། གཞོན་ནུ་དང༌། བྷྲིཾ་གི་རི་ཏི་དང༌། ཚོགས་ཀྱི་བདག་པོ་དང༌། བྷཻ་བ་ས་ཏ་དང༌། དགའ་བྱེད་དབང་ཕྱུག་དང༌། ནག་པོ་ཆེན་པོ་དང༌། སྲིང་མོ་ཆེན་མོ་འཕྲོག་བྱེད་མ་དང༌།།<line/>
</page>
<page index="2" id="238A">༄༅། །ཉི་མ་དང༌། ཟླ་བ་དང༌། མིག་དམར་དང༌། ལྷག་པ་དང༌། ཕུར་བུ་དང༌། སྤེན་པ་དང༌། པ་བ་སངས་དང༌། སྒྲ་གཅན་དང༌། རྒྱུ་སྐར་ཉི་ཤུ་རྩ་བརྒྱད་<line/>
དང༑ གནོད་སྦྱིན་དང་།སྲིན་པོ་དང༌། ཆུ་ལྷ་དང༌། གཤིན་རྗེ་དང༌། མེ་ལྷ་དང༌། རླུང་གི་ལྷ་དང༌། སའི་ལྷ་མོ་དང༌། དགའ་བོ་དང༌། ཉེ་དགའ་བོ་དང༌། འཇོག་པོ་དང༌། མཐའ་<line/>
ཡས་དང༌། དུང་སྐྱོང་དང༌། རིགས་ལྡན་དང༌། པདྨ་དང༌། པདྨ་དང༌། པདྨ་ཆེན་པོ་དང༌། སྲིན་པོའི་བདག་པོ་ལངྒ་མགྲིན་བཅུ་དང༌། ལྷའི་བུ་དྲུག་ཁྲིལ་ལ་སོགས་པས་སྟེང་དང༌། ས་<line/>
བླ་དང༑ ས་འོག་པ་ཐམས་ཅད་སྐད་ཅིག་དེ་ཉིད་ལ་དཔལ་འབྱུང་བའི་མཆོད་རྟེན་གྱི་སྤོ་དེ་ལ་འཁོད་དོ། །དེའི་ཚེ་འཇིག་རྟེན་གསུམ་གྱི་བདུད་ཐམས་ཅད་དེར་ལྷགས་<line/>
ནས་བྱང་ཆུབ་ཆེན་པོའི་བར་དུ་གཅོད་པར་རྩོམ་མོ། །དེ་རྣམས་ཀྱི་ཐལ་མོ་སྦྱར་ཏེ་མགྲིན་གཅིག་ཏུ་འདི་སྐད་ཅེས་གསོལ་ཏོ། །ཀྱཻ། བཅོམ་ལྡན་འདས། སྟོན་པ་བདེ་བར་<line/>
གཤེགས་པ། བྱང་ཆུབ་ཀྱི་བར་དུ་གཅོད་པའི་བདུད་ཀྱི་རིགས་འདི་རྣམས་ཞི་བ་དང༌། མེད་པར་མཛད་དུ་གསོལ་ཞེས་པ་དང༌། དེ་ནས་བཅོམ་ལྡན་འདས་བདུད་<line/>
ཐམས་ཅད་ལས་མཆོག་ཏུ་རྒྱལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་གསང་སྔགས་འདི་ཉིད་སྐུ་དང༌། གསུང་དང༌། ཐུགས་རྡོ་རྗེ་ལས་ཕྱུང་ངོ༌། །ཧཱུཾ་<line/>
</page>
<page index="3" id="238B">ཧཱུཾ་ཧཱུཾ་ཞེས་བརྗོད་མ་ཐག་ཏུ་ཉིད་ཀྱི་མདུན་དུ་ཁྲོ་བོ་ཆེན་པོ་མི་གཡོ་བ་སྐུ་མདོག་མཐིང་ནག་ཏུ་འདུག་པ། ཞལ་སྟོང་ཕྲག་སྟོང་ཧ་ཧར་བཞད་པ། ཞབས་སྟོང་ཕྲག་སྟོང་བརྐྱང་<line/>
བསྐུམ་གྱི་ཚུལ་དུ་བཞུགས་པ། ཕྱག་སྟོང་ཕྲག་སྟོང་དུ་གདུག་པའི་མཚོན་ཆ་རལ་གྲི་དང༌། རལ་གྲི་ཀྱོག་པོ་དང༌། ཆུ་གྲི་དང༌། གྲི་གུག་དང༌། སྤུ་གྲི་དང༌། ཁ་ཊྰྭཾ་ག་དང༌། རྩེ་གསུམ་པ་དང༌།<line/>
རྩེ་དགུ་པ་དང༌། མདུང་དང༌། འཕེན་མདུང་དང༌། ལྡོང་མདུང་དང༌། མདའ་དང༌། མདའ་སྟེའུ་ཁ་དང༌། མདའ་རྩེ་ལྔ་པ་དང༌། མདའ་ཁ་བྲག་པ་དང༌། རྡོ་རྗེ་རྩེ་གཅིག་པ་<line/>
དང༑ རྩེ་གསུམ་པ་དང༌། རྩེ་དགུ་པ་དང༌། རྩེ་མོ་བཅུ་གསུམ་པ་དང༌། སྟ་རེ་དང༌། དགྲ་སྟ་དང༌། སྟ་ལེབ་དང༌། སོ་སྟ་དང༌། འཕེན་སྟ་དང༌། བཞིར་སྟ་དང༌། དབྱུག་པ་དང༌། ཐོ་<line/>
བ་དང༑ གཏུན་ཤིང་དང༌། འཁོར་ལོ་དང༌། ཕུབ་དང༌། མགོ་བོ་དང༌། བིང་ཏི་པ་ལ་དང༌། གཞུ་དང༌། གཞུ་མཉེན་དང༌། ཐོད་པ་དང༌། ཐོད་ཚལ་དང༌། གྲི་ཟླུམ་དང༌། གྲི་རིངས་དང༌། གྲི་ལྕགས་<line/>
ཀྱོ་དང༌། ཞགས་པ་དང༌། རྔ་ཡབ་དང༌། བ་དན་དང༌། མེའི་ཕུང་པོ་དང༌། ཆུའི་སྐྱོགས་དང༌། བྲག་དང༌། ཐོད་པ་ཁྲག་གིས་གང་བ་དང༌། ཕུར་པ་དང༌། ཐོད་པའི་ཕྲེང་བ་དང༌། ཞིང་<line/>
དབྱུག་དང༌། མེ་རི་དང༌། སོའི་ཕྲེང་བ་དང༌། དྲིལ་བུ་དང༌། ཇེང་དང༌། པི་ཝང་དང༌། གླིང་བུ་དང༌། རྫ་རྔ་དང༌། པ་ཊ་ཧ་དང༌། རྔ་ཟླུམ་དང༌། རྐེད་ཉག་དང༌། དུང་དང༌། བསིལ་ཕྲེང་དང༌།<line/>
</page>
<page index="4" id="239A">༄༅། །ལག་པ་དང༌། རྐང་པ་དང༌། ཁབ་དང༌། གསིལ་བྱེད་དང༌། ནམ་མཁའ་ལྡིང་དང༌། སྦྲུལ་ཞགས་ལ་སོགས་པའི་མཚོན་ཆ་དུ་མ་བཟུང་ནས་ཕྱག་ལྷག་<line/>
མ་རྣམས་གཡས་ན་རལ་གྲི་ཕྱར་ནས་གཡོན་པ་སྡིགས་མཛུབ་ཕྱར་བར་མཛད་དོ། །ཞལ་སྟོང་ཕྲག་སྟོང་ལ་འཛུམ་པ་དང༌། བཞད་པ་དང༌། ཧ་ཧ་ཞེས་སྒྲོགས་པ་དང༌། མཆེ་<line/>
བ་གཙིགས་པ་དང༌། སོ་འདར་བ་དང༌། གྱེན་དུ་གདངས་པ་དང༌། ཁྲག་ལྡན་པ་དང༌། རྔམ་པ་དང༌། ཞི་བར་ཡང་མཛད་དོ་ཞལ་གྱི་ཁ་དོག་ཀྱང་ཐ་དད་དོ། །དབུ་སྐྲ་ནག་པོ་དང༌།<line/>
སེར་པོ་དང༌། དམར་པོ་ལ་སོགས་པ་ཐ་དད་དོ། །སྐུ་སྟོད་ལ་གླང་པོ་ཆེའི་ཀོ་བ་གྱོན་ནས་སྐུ་སྨད་ཀྱང་སྟག་གི་པགས་པས་དཀྲིས་ཤིང་ཕྱག་དང༌། ཞལ་དང༌། ཞབས་ཀྱི་<line/>
བྱེ་བྲག་གི་རྒྱན་ཡང་ཐ་དད་དོ། །རིན་པོ་ཆེ་དུ་མ་དང༌། རུས་པའི་ཕྲེང་བ་དང༌། སྦྲུལ་གྱི་ཆུན་པོ་དང༌། མི་མགོའི་ཕྲེང་བ་དང༌། མིའི་པགས་པ་དང༌། སེངྒེའི་པགས་པ་དང༌།<line/>
མ་ཧེའི་པགས་པ་ལ་སོགས་པ་ཐ་དད་དོ། །ཞལ་རེ་རེ་ལ་སྤྱན་གསུམ་དང༌། གཉིས་གཉིས་དང༌། རེ་རེའོ། །དེ་ནས་བཅོམ་ལྡན་འདས་ཀྱིས་ཁྲོ་བོ་ཆེན་པོ་མི་གཡོ་<line/>
བ་དེ་ལ་འདི་སྐད་དུ་བཀའ་བསྒོའོ། །ཨོཾ་ཀྱེ་མི་གཡོ་བ། ཁྲོ་བོ་དྲག་པོ། འཇིགས་བྱེད་ཆེན་པོ། གཏུམ་པོ་ཆེན་པོ། དཔའ་བོ་ཆེན་པོ། བདུད་ཀྱི་ཚོགས་ཐམས་ཅད་སོང་<line/>
</page>
<page index="5" id="239B">ཅིག་༑ཆིངས་ཤིག །གཏོགས་ཤིག །རྒྱོབ་ཤིག །ཕྲོལ་ཅིག །བཏུབས་ཤིག །དྲིལ་ཅིག །ཕུལ་ཅིག །ནོན་ཅིག །གཟིར་ཅིག །ཕུག་ཅིག །ཚོས་ཤིག །སྲེགས་ཤིག །ཕྱེ་མར་<line/>
གྱིས་ཤིག །མེད་པར་གྱིས་ཤིག །ཁོས་ཤིག །སྡོམས་ཤིག །ཟོ་ཞིག། འཐུངས་ཤིག །སྡིགས་ཤིག །ཧཱུཾ་ཧཱུཾ་ཧཱུཾ་ཛ་ཛ་ཛ་ཧཾ་ལཾ་ཏྲཾ་ཕཊ། ཅེས་གསུངས་པ་དང༌། ཁྲོ་བོའི་རྒྱལ་པོ་དེ་ཁྲོས་<line/>
ནས་ཧཱུཾ་ཞེས་བརྗོད་པས་ཞལ་གསུམ་ཕྱག་དྲུག་པར་བྱས་ཏེ་ཀླུའི་ཚོགས་ཐམས་ཅད་མ་ལུས་པར་ཟས་ཏེ། ཕཊ་ཅེས་བརྗོད་ནས་ཞལ་བཞི་ཕྱག་བཞི་ཞབས་ཀྱང་བཞིར་བྱས་<line/>
ནས་ལྷ་མ་ཡིན་ཐམས་ཅད་མེད་པར་བྱས་སོ། །ཞལ་གཅིག་ཕྱག་གཉིས་པ་དྲང་སྲོང་ཁྲོས་པའི་དབྱིབས་ལྟར་བྱས་ནས་ལྷའི་གདོན་ཐམས་ཅད་ཕམ་པར་བྱས་ཏེ་ཚོགས་<line/>
ཀྱི་བདག་པོ་གདན་དུ་བྱས་སོ། །གཞོན་ནུའི་ཆ་བྱད་དུ་བྱས་ནས་པུས་མོ་གཡས་པའི་ལྷའི་བུའི་བདུད་ཕམ་པར་བྱས་སོ། །གཡོན་པས་ལ་བཙུགས་<line/>
ནས་བི་ན་ཡ་ཀ་མེད་པར་བྱས་སོ། །དེ་ནས་ཡང་དག་བཤད་བྱ་བ། །ལྷ་ལ་སོགས་པ་རྣམས་སྡང་ཞིང༌། །ཁྲོས་ནས་གདུག་པ་རྣམ་འཇིགས་བྱེད། །སྣ་ཚོགས་རབ་མང་སྦྱོར་<line/>
མཛད་བའོ། །ཆོས་རྣམས་གང་གིས་ཅིར་མ་མཐོང༌། །ལུས་དང་སེམས་དང་ངག་རྣམས་དག །ཀུན་རྫོབ་སྟོང་པ་རྣམ་དག་ནས། །མི་གནས་སྣ་ཚོགས་ཟུང་འཇུག་བདེ།།<line/>
</page>
<page index="6" id="240A">༄༅། །འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས། སྤྲུལ་པ་རྣམ་པར་དག་པའི་ལེའུ་སྟེ་དང་པོའོ།། །།དེ་ནས་ཡང་དག་<line/>
བཤད་བྱ་བ། །བདེ་བར་གཤེགས་རྣམས་འདུས་པའི་སྐུ། །སྣ་ཚོགས་ལུས་ཅན་འཇིགས་པའི་གཟུགས། །ནམ་མཁའ་གང་བའི་བསམ་གཏན་བྱ། །སྐད་ཅིག་བསམ་<line/>
གཏན་མངོན་རྫོགས་ཤིང༌། །སྐད་ཅིག་ཡི་གེ་རྣམ་དགོད་བྱེད། །སྐད་ཅིག་ལ་ནི་གསང་སྔགས་འདོན། །འཇིགས་གཟུགས་སྐད་ཅིག་སྤྲུལ་པ་འགྱེད། །ཚར་གཅོད་ཟིལ་<line/>
གྱིས་གནོན་མཛད་ཕྱིར། །སྐད་ཅིག་ཁྲོས་སྤྱན་ནག་པོ་འབར། །མཁའ་ལ་གཟིགས་པས་ལྷ་རྣམས་སྐྲག །ས་ལ་གཟིགས་པས་ཀླུ་རྣམས་སྐྲག །རྒྱལ་བ་སྲས་དང་<line/>
བཅས་རྣམས་དང༌། །བླ་མ་ལ་ཡང་ཕྱག་འཚལ་ཞིང༌། །རྟག་ཏུ་མཆོད་དེ་དགའ་ཆེན་བསྐྱེད། །ལུས་ངག་ཡིད་ཀྱི་སྡིག་བྲལ་གང༌། །དཀོན་མཆོག་གསུམ་མཆོད་<line/>
བདེ་དོན་གཉེར། །སངས་རྒྱས་བཞུགས་ཤིང་ཆོས་གསུངས་པའི། །སྨོན་ལམ་དག་པའི་བློ་བསྐྱེད་བྱ། །བྱང་ཆུབ་སེམས་ཀྱང་བསྐྱེད་བྱ་ཞིང༌། །དགེ་བའི་ཕུང་པོ་དུས་<line/>
གསུམ་དུ། །གཞན་གྱི་དོན་དུ་བསྔོ་བར་བྱ། །བྱམས་ཞིང་སྙིང་རྗེ་བསམ་པར་བྱ། །དགའ་བའི་དགེ་ལ་ཡིད་ཀྱིས་དམིགས། །ནམ་མཁའ་ཆེ་མཚུངས་བློ་ཡིས་ནི། །བཏང་<line/>
</page>
<page index="7" id="240B">སྙོམས་ཆེན་པོ་བསྒོམ་པར་བྱ། །དེ་ལྟར་དད་ལྡན་བརྩོན་འགྲུས་ཅན། །གཡོ་སྒྱུ་བྲལ་ཞིང་བླ་མ་བཀུར། །སྙིང་བརྩ་ལེ་ལོ་མེད་པ་ཡི། །སྲིད་པའི་སྲེད་པ་སྤོང་བྱེད་པ། །དགའ་བའི་<line/>
ཚལ་ལམ་ནེའུ་གསིང་དང༌། །ཕུག་གམ་ལྷ་ཁང་སྟོང་པའམ། །ཤིང་དྲུང་ནགས་དགོན་ལྗོན་རྣམས་སུ། །བདེ་བའི་ཡིད་ཀྱིས་གནས་པར་བྱེད། །དེ་ནས་བཅོམ་ལྡན་འདས་ཐུབ་<line/>
པ་ཆེན་པོ་ཡོངས་སུ་རྫོགས་པ་ཐམས་ཅད་མཁྱེན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པ་འདི་ཉིད་ཀྱི་སྐུ་དང༌། གསུང་དང༌། ཐུགས་རྡོ་རྗེ་ལས་ཕྱུང་ངོ༌། །ནམ་<line/>
མཁའ་དབྱིངས་ཀྱི་དབུས་གནས་པར། །ཧཱུཾ་གི་ཡི་གེ་ལས་སྐྱེས་པ། །མི་གཡོ་མགོན་པོ་རྒྱལ་པོའི་སྐུར། །རྣལ་འབྱོར་དག་པའི་ལུས་བསྒོམ་བྱ། །ཞལ་གཅིག་ཕྱག་གཉིས་<line/>
བརྗིད་པའི་སྐུ། །ལྷ་དང་ལྷ་མིན་བདུད་ཚོགས་རྣམས། །ཤིན་ཏུ་སྐྲག་པར་མཛད་པའི་ཕྱིར། །གཡས་ཀྱིས་རལ་གྲི་མཁའ་ལ་ཕྱར། །གཡོན་པ་སྡིགས་མཛུབ་ཞགས་པ་འཛིན།།<line/>
པད་མ་ཉི་མའི་གདན་ལ་ནི། །ཚོགས་ཀྱི་བདག་པོའི་སྟེང་གནས་པ། །གཡོན་བརྐྱང་གར་བཞུགས་སྟག་ཤམ་ཅན། །ཕུཿ་སྒྲོགས་ཀླུ་ཆེན་བརྒྱད་ཀྱིས་བརྒྱན། །དམར་སེར་གྱེན་<line/>
སླ་སྦྱར་རྩ་དམར། །སྤྱན་ཟླུམ་ཁྲོ་ཚུལ་མཆེ་བ་གཙིགས། །ཚོངས་པ་ལྷ་དབང་ཁྱབ་འཇུག་དང༌། །དབང་ཕྱུག་ཆེན་སོགས་ལྷ་རྣམས་དང༌། །ལྷ་མ་ཡིན་རྣམས་སྐྲག་པར་<line/>
</page>
<page index="8" id="241A">༄༅། །བྱེད༑ ༑བསྐལ་པའི་མེ་འོད་འབར་དབུས་ན། །ཁྲོ་བོ་དུ་མའི་ཚོགས་དང་བཅས། །བརྟན་གཡོ་ཁམས་གསུམ་མ་ལུས་རྣམས། །རང་གི་སྤྲུལ་པར་<line/>
ཤེས་བྱས་ནས། །དེ་ལྟར་གུས་བཅས་ཡུན་རིང་དུ། །རྒྱུན་མི་འཆད་པར་གང་བསྒོམས་པས། །ལས་དང་ཉོན་མོངས་ཀྱིས་བསླད་པའི། །ཐ་མལ་པ་ཡི་རྣམ་རྟོག་ལྡོག །བདག་<line/>
འདོད་ལྷ་ཡི་རྣལ་འབྱོར་ལ། །ཤིན་ཏུ་ཡིད་བརྟན་བྱེད་འགྱུར་ན། །རལ་གྲི་ལ་སོགས་གྲུབ་བརྒྱད་ཀྱི། །སྣོད་དུ་རྣལ་འབྱོར་བ་དེ་འགྱུར། །དེ་ནས་བཅོམ་ལྡན་འདས་ཐུབ་པ་ཆེན་<line/>
པོས་མི་བཟད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་བཞུགས་ནས་རིག་པ་འདི་ཉིད་ཀྱི་སྐུ་དང༌། གསུང་དང༌། ཐུགས་རྡོ་རྗེ་ལས་ཕྱུང་ངོ༌། །ནམ་མཁའ་དབྱིངས་ཀྱི་<line/>
དབུས་གནས་བར། །ཧཾ་གི་ཡི་གེ་ལས་སྐྱེས་པར། །དྲག་ཆེན་ཁྲོ་བོའི་རྒྱལ་པོ་ནི། །སྔོ་ནག་ཞལ་གསུམ་ཕྱག་དྲུག་བསྒོམ། །རལ་གྲི་ཆུ་གྲ་སྟི་རེ་ནི། །གཡས་ཀྱི་ཕྱག་ན་རིམ་<line/>
བཞིན་འཛིན། །སྡིགས་མཛུབ་འཁོར་ལོ་ཁ་ཊྭཱཾ་ནི། །གཡོན་གྱི་ཕྱག་ན་རིམ་བཞིན་འཛིན། །སྤྱན་གསུམ་ཁྲོ་གཉེར་གྱེན་དུ་བསྐྱོད། །དབུ་སྐྲ་སྨ་ར་གྱེན་འགྲེང་སེར། །<line/>
རོལ་པའི་ཀླུ་ཡི་རྒྱན་གྱིས་བརྒྱན། །ཐོད་པའི་ཕྲེང་བ་སྟག་ཤམ་ཅན། །གླང་ཆེན་ལྤགས་བས་སྟོད་གཡོགས་བྱས། །རུས་པའི་རྒྱན་གྱིས་རབ་བརྒྱན་ཅིང༌། །པད་མ་ཉི་མའི་<line/>
</page>
<page index="9" id="241B">གདན་དབུས་ན། །གཡོན་བརྐྱང་གཡས་བསྐུམ་ཚུལ་དུ་འགྱིང༌། །ཧཾ་ཕེཾ་ནམ་མཁའི་ཕྱོགས་སྒྲོགས་པ། །བསྐལ་པའི་མེ་ལྟར་གཟི་བརྗིད་ཆེ། །འདི་ལྟར་སྐད་ཅིག་དྲན་པ་འམ།།<line/>
མི་ཤེས་ཙམ་གྱིས་འདོད་པ་སྒྲུབ། །དེ་ནས་བཅོམ་ལྡན་འདས་ཐུབ་པ་ཆེན་པོ་འཇིག་རྟེན་དབང་ཕྱུག་རྣམ་པར་དག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །རིག་པ་<line/>
འདི་ཉིད་ཀྱི་སྐུ་དང་།གསུང་དང༌། ཐུགས་རྡོ་རྗེ་ལས་ཕྱུང་ངོ༌། །ནམ་མཁའ་དབྱིངས་ཀྱི་དབུས་གནས་པར། །མཾ་ལས་སྐྱེས་པའི་མི་གཡོ་བ། །འཇིགས་བྱེད་ཆེན་པོ་བསམ་པར་བྱ། །ཡི་<line/>
དྭགས་དྲོད་ཀྱི་སྟེང་ན་འགྱིང༌། །ཞལ་བཞི་ཕྱག་བཞི་ཞབས་ཀྱང་བཞི། །གཡས་པ་རལ་གྲི་རྡོ་རྗེ་འཛིན། །གཡོན་པ་སྡིགས་མཛུབ་ཐོད་ཁྲག་གོ །ཞབས་བཞི་བདུད་བཞིའི་སྟེང་<line/>
ན་འགྱིང༌། །སྣ་ཚོགས་རུས་པའི་རྒྱན་ལྡན་ཞིང༌། །སྟག་གི་ཤམ་ཐབས་རྣམ་པར་བརྒྱན། །སྟོད་དུ་ན་རའི་ལྤགས་པས་བརྒྱན། །དམར་སེར་གྱེན་སྐྲ་འཇིགས་ཚུལ་ཆེ། །ཧ་ཧར་<line/>
བཞད་ཅིང་རྟ་སྐད་འཚེར། །ཁྲོ་བོ་དུ་མའི་སྤྲིན་སྤྲོ་ཞིང༌། །ཞལ་རྣམས་གདངས་པས་མཆེ་བ་གཙིགས། །སྤྱན་བཅུ་གཉིས་པོ་རབ་ཏུ་བགྲད། །འཇིགས་པ་ཡང་ནི་འཇིགས་པར་<line/>
བྱེད༑ ༑ཆར་སྤྲིན་མདོག་འདྲ་མེ་ཆེན་གཟི། །ཐབས་ཆེན་འདོད་པའང་འདིས་རྫོགས་བྱེད། །དེ་ནས་ཡང་བཅོམ་ལྡན་འདས་ཐུབ་པ་ཆེན་པོ་མི་འགྱུར་རྡོ་རྗེ་ཞེས་བྱ་བའི་ཏིང་ངེ་<line/>
</page>
<page index="10" id="242A">༄༅། །འཛིན་ལ་སྙོམས་པར་ཞུགས་ནས་རིག་པ་འདི། ཉིད་ཀྱི་སྐུ་དང༌། གསུང་དང༌། ཐུགས་རྡོ་རྗེ་ལས་ཕྱུང་ངོ༌། །ནམ་མཁའི་དབྱིངས་ཀྱི་དབུས་གནས་པར། །<line/>
ཡི་གེ་ཧཱུཾ་ལས་བྱུང་བ་ཡི། །མི་གཡོ་མགོན་པོ་གཏུམ་པོ་ཆེ། །བདུད་རྣམས་སྐྲག་བྱེད་བསྒོམ་པར་བྱ། །ཞལ་གཅིག་ཕྱག་གཉིས་འཇིགས་པའི་སྐུ། །པད་དཀར་ཉི་མའི་སྟེང་དཀྱིལ་<line/>
ན༑ ༑པུས་མོ་ས་ལ་བཙུགས་ནས་བཞུགས། །ཕྱག་གཡས་རལ་གྲི་འཛིན་པ་སྟེ། །གཡོན་པ་སྡིགས་མཛུབ་ཞགས་པ་འཛིན། །སྤྱན་གཉིས་དམར་ལ་ཟླུམ་པ་སྟེ། །གཞོན་ནུ་<line/>
ཁྲོས་པའི་ཆ་བྱད་ཅན། །རིན་ཆེན་རྒྱན་གྱིས་རྣམ་པར་བརྒྱན། །སྦྲུལ་དཀར་པོ་ཡིས་དོ་ཤལ་བྱས། །སྟག་གི་པགས་པའི་ཤམ་ཐབས་ཅན། །སྣ་ཚོགས་ཁྲོ་བོ་རྣམ་པར་འཕྲོ། །བསྐལ་<line/>
པའི་མེ་ཡི་དབུས་ན་གནས། །གང་གིས་ཉི་མ་ཟླ་བ་ཡི། །མདུན་དུ་རྣམ་པར་དྲན་བྱེད་ན། །བདུད་རྣམས་མ་ལུས་ཟད་ནས་ནི། །བདེ་བ་ཆེན་པོའི་ལུས་རྙེད་འགྱུར། །ཨ་ཏ་ས་ཡི་མེ་ཏོག་<line/>
གི་༑འོད་ལྡན་བཅོམ་ལྡན་ལྷ་ཡིས་མཆོད། །བདག་གི་སྙིང་ངམ་སྙིང་དཀྱིལ་བསྒོམ། །མྱུར་དུ་འདོད་པ་རྫོགས་པར་བྱེད། །དེ་ནས་ཡང་དག་བཤད་བྱ་བ། །ཞལ་གཅིག་ཕྱག་གཉིས་<line/>
དུ་བའི་མདོག །ཡང་ན་སྔོན་པོ་བཻ་ཌཱུར་གཟི། །བདུད་རྣམས་བརླག་པར་མཛད་པའོ། །གཡོན་བརྐྱང་གཡས་བསྐུམ་བཞུགས་པ་འམ། །ཡང་ན་གཡོན་པ་ས་ལ་བཙུགས། །<line/>
</page>
<page index="11" id="242B">ཐབས་ཚུལ་རིན་ཆེན་རྒྱན་གྱིས་བརྒྱན། །སྡིག་པ་ཐམས་ཅད་ཟད་བྱེད་པ། །བློ་གྲོས་ཕུང་པོ་རྒྱས་པར་བྱེད། །དེ་ནས་བཅོམ་ལྡན་འདས་ཐུབ་པ་ཆེན་པོ་ཡོངས་སུ་རྒྱས་པ་དཔལ་གྱི་རྡོ་རྗེ་ཞེས་<line/>
པའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པ་འདི། ཉིད་ཀྱི་སྐུ་དང༌། གསུང་དང༌། ཐུགས་རྡོ་རྗེ་ལས་བྱུང་ངོ༌། །དམ་ཚིག་སེམས་དཔའ་ལྟ་བུ་ཡི། །ཡེ་ཤེས་སེམས་དཔའ་སྙིང་གར་<line/>
བསྒོམ༑ ༑འོད་ནི་ཆེར་འབར་དྲག་པོའི་གཟི། །ཤེས་བྱའི་སྒྲིབ་ལས་རྣམ་པར་རྒྱལ། །དེ་ཡི་ཐུགས་ཀར་མཚན་མ་སྟེ། །ས་བོན་རྟག་པར་དམིགས་པ་ནི། །ལས་ཀྱི་སྒྲིབ་པ་རྣམ་དག་རྒྱུ།།<line/>
ལས་ཀྱི་ལས་རྣམས་སྒྲུབ་པའི་ཕྱིར། །ས་བོན་ལས་ནི་འོད་ཟེར་འཕྲོས། །ཡེ་ཤེས་སེམས་དཔའ་བཀུག་ནས་གཞུག །དེས་ནི་མི་ཤེས་བག་ཆགས་རྣམས། །བློ་ལྡན་བློ་ལ་འཇོག་<line/>
མི་ཤེས། །དེ་བཞིན་གཤེགས་པ་ཀུན་དམིགས་ནས། །སངས་རྒྱས་རྣམས་ཀྱིས་དབང་བསྐུར་འགྱུར། །སྤྱི་བོར་རང་གི་རིགས་བསམས་ནས། །རིགས་ཀྱི་བདག་པོས་དབུ་<line/>
བརྒྱན་འགྱུར། །དེ་ལྟར་དེ་ལ་བརྩོན་ཆེན་བྱ། །འདིས་ནི་རྒྱལ་རྣམས་མཉེས་གྱུར་ནས། །མྱུར་དུ་རྒྱལ་བ་ཉིད་ཐོབ་འགྱུར། །འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས།<line/>
ལྷ་འབྱུང་བའི་ལེའུ་སྟེ་གཉིས་པའོ།། །།དེ་ནས་ཡང་དག་བཤད་བྱ་བ། །དགེ་བྱེད་རས་རིས་བཀྲ་ཤིས་ཀྱིས། །སྡིག་པའི་དྲི་མ་རྣམས་བསལ་ནས། །སྒྲུབ་པོ་རྣམས་ལ་<line/>
</page>
<page index="12" id="243A">༄༅། །མཆོད་སྟེར་བྱེད། །གཙང་བྱེད་བྲམ་ཟེ་ལས་རྙེད་དམ། །རྒྱལ་པོ་འམ་བུ་མོ་བཟང་གི་རས། །འཇམ་ཞིང་འཐས་པར་བརྡུངས་བྱས་ཏེ། །འདོད་པ་བཞིན་<line/>
དུ་བྲི་བར་བྱ། །རམས་སམ་མིག་སྨན་ཁུ་བ་དང༌། །སྨན་གསུམ་མེ་ཏོག་གཉིས་ལྡན་པའི། །ཁུ་བ་ཤིང་སྦྱིན་གསུམ་སྦྱར་གནས། །གཞན་ཡང་སྣ་ཚོགས་ཚོན་གྱིས་བྲིས། །དེ་<line/>
ལས་ཁྲོ་བོའི་རྒྱལ་པོ་མི་གཡོ་བ་ནི་ཞལ་གཅིག་ཕྱག་གཉིས་པ་སྟེ། གཡས་རལ་གྲི། གཡོན་སྡིགས་མཛུབ་ཞགས་པ་དང་འབྲེལ་བ། ཀླུས་བརྒྱན་པ། པདྨ་དང༌། ཉི་མ་<line/>
དང༑ ཚོགས་ཀྱི་བདག་པོའི་སྟེང་ན་གཡོན་བརྐྱང་བས་འགྱིང་ཞིང་བསྐལ་པའི་མེའི་ནང་ན་ཁྲོ་བོ་དུ་མའི་ཚོགས་འཕྲོ་བ་བྲིའོ། །ལྷའི་དབང་ཕྱུག་མི་གཡོ་མགོན་པོ་ནི་ཞལ་<line/>
གསུམ་ཕྱག་དྲུག་པ་ཞལ་གཡས་དཀར་བ། གཡོན་དམར་བ། ཞལ་རེ་རེ་སྤྱན་གསུམ་གསུམ་དང་ལྡན་པའོ། །སྐྲ་སེར་པོ་གྱེན་དུ་བརྫེས་བ། ཕྱག་གཡས་གསུམ་ན་<line/>
རལ་གྲི་དང༌། ཆུ་གྲི་དང༌། སྟ་རེ་བསྣམས་པ། གཡོན་གསུམ་ན་སྡིགས་མཛུབ་དང༌། འཁོར་ལོ་དང༌། ཁ་ཊྭཱཾ་ག་འཛིན་པ། ཀླུས་བརྒྱན་ཅིང་ཐོད་པའི་དོ་ཤལ་ཅན། སྟག་གི་ཤམ་<line/>
ཐབས་དང༌། གླང་པོ་ཆེའི་སྟོད་གཡོགས་དང༌། །ཐོད་པ་ལྔའི་དབུ་རྒྱན་ཅན། །རུས་པས་བརྒྱན་ཅིང་པདྨ་དང༌། ཉི་མའི་སྟེང་ན་གཡོན་བརྐྱང་ཞིང་གཡས་བསྐུམ་པའི་ཚུལ་<line/>
</page>
<page index="13" id="243B">གྱིས་འགྱིང་བ། བསྐལ་པའི་མེའི་གཟི་མདངས་ཀྱི་ནང་ནས་ཁྲོ་བོ་བཅུ་འཕྲོ་བ་བྲིའོ། །ལྷ་མིན་རྒྱལ་པོ་མི་གཡོ་བ་ནི་ཞལ་བཞི་རེ་རེ་ལ་འང་སྤྱན་གསུམ་གསུམ་དང་ལྡན་པ། ཕྱག་<line/>
བཞིའི་གཡས་གཉིས་ན་རལ་གྲི་དང༌། རྡོ་རྗེ། གཡོན་གཉིས་ན་སྡིགས་མཛུབ་དང༌། ཐོད་ཁྲག་ཅན། །སྟོད་ལ་མིའི་པགས་པ་གྱོན་ཞིང༌། སྟག་གི་ཤམ་ཐབས་ཅན། རུས་པ་དང༌། ཀླུས་ཡན་<line/>
ལག་བརྒྱན་པ། བསྐལ་པའི་མེ་འབར་ཞིང་ཁྲོ་བོའི་ཚོགས་ཀྱི་སྤྲིན་དུ་མ་འཕྲོ་བ། པདྨ་ལ་ཞབས་བཞིས་བདུད་བཞི་མནན་ཅིང༌། །སྐྲ་སེར་པོ་གྱེན་དུ་བརྫེས་པ་བྲིའོ། །བདུད་ཐམས་ཅད་<line/>
འདུལ་བའི་མི་གཡོ་བ་ནི་གཏུམ་པོ་ཞལ་གཅིག་ཕྱག་གཉིས་རལ་གྲི་དང༌། ཞགས་པས་འབྲེལ་བ། སྐྲ་ནག་པོའམ། སེར་པོ་གྱེན་དུ་བརྫེས་པ། རིན་པོ་ཆེའི་ཅོད་པན་དང༌། དོ་ཤལ་<line/>
དང༑ ཡན་ལག་ཐམས་ཅད་བརྒྱན་ཅིང་སྟག་གི་ཤམ་ཐབས་ཅན། སྦྲུལ་དཀར་པོས་སེ་རལ་ཁར་ཐོགས་པ། བསྐལ་པའི་ཚོགས་ཀྱི་མེ་འབར་བའི་ནང་ན་ཁྲོ་བོ་དུ་མ་འཁྲུག་ཅིང་པདྨ་<line/>
དང༑ ཉི་མ་ལ་པུས་མོ་གཡས་པ་འཐབ་སྟངས་ཀྱི་ཚུལ་དུ་བཞུགས་པ་འམ། ཡང་ན་གཡོན་པ་གཤེད་པོའི་ཚུལ་དུ་བཙུགས་ཤིང་ལྷག་མ་ནམ་མཁའ་ལ་འགྲེང་ཞིང་བཏེག་པ་བྲི་འོ།།<line/>
གང་ཡང་རང་འདོད་པ་ཞིག་དེ་ལྟར་བྲིས་ནས་དེའི་མདུན་དུ་རང་ཉིད་ཀྱི་འདྲ་འབག་ཚོན་སྣ་ཚོགས་ཀྱིས་བྲིས་ལ། རི་མོ་མཁན་ལ་གོ་བ་ལེགས་པར་བསྐྱེད་ནས། མཛེས་པ་གཡོན་དུ་<line/>
</page>
<page index="14" id="244A">༄༅། །ཕུལ་ནས་བཀྲ་ཤིས་བརྗོད་ནས། རང་གི་གནས་ཀྱི་དབེན་པའི་ཕྱོགས་སུ་བཞུགས་པ་མངོན་སུམ་དུ་མི་གཡོ་བར་བསྒྲུབས་ཏེ། མེ་ཏོག་ལ་སོགས་<line/>
པས་ལེགས་པར་མཆོད་ནས། ཡེ་ཤེས་ཀྱི་ཁྲོ་བོའི་རྒྱལ་པོ་འང་དེ་ཉིད་ལ་བསྟིམ་པར་བྱའོ། །གང་ཡང་དངོས་གྲུབ་འདོད་པས་སྤོས་དང༌། མེ་ཏོག་དང༌། སྒྲོན་མ་དང༌།<line/>
ཞལ་ཟས་དང༌། གོས་ལ་སོགས་པས་རྒྱུན་དུ་མཆོད་ན་སངས་རྒྱས་ཐམས་ཅད་ཀྱི་གསང་སྔགས་འགྲུབ་པ་ལ་གདོན་མི་ཟའོ། །འདིར་སྐྱེ་བོ་འགའ་ནི་དམན་པ་སྟེ། སྐུར་<line/>
པ་འདེབས་ན་ཤིན་ཏུ་ཡང་ལྷུང་བར་འགྱུར་བའི་ཕྱིར་སྐུ་དབེན་པའི་ས་ཕྱོགས་སུ་སྦ་བར་བྱའོ། །ཞི་རྒྱས་དབང་དང་བསད་པ་འམ། །རལ་གྲི་ལ་སོགས་བརྒྱད་རྣམས་<line/>
དང༑ ༑མཆོག་གི་སངས་རྒྱས་ཐམས་ཅད་ནི། །རྒྱལ་བའི་གཟུགས་བརྙན་ལས་རྙེད་འགྱུར། །འཕགས་པ་མི་གཡོ་བའི་རྟོག་པའི་རྒྱལ་པོ་ལས། བྲིས་སྐུའི་ལེའུ་སྟེ་<line/>
གསུམ་པའོ།། །།དེ་ནས་ཡང་དག་བཤད་བྱ་བ། །གསང་བ་རྣམ་པར་དག་བྱེད་ཅིང༌། །དངོས་གྲུབ་མྱུར་ཕྱིར་གསང་སྔགས་རྣམས། །རིམ་པ་དབྱེ་བ་<line/>
ངོ་མཚར་ཉོན། །བཅུ་བཞིའི་དབྱངས་ལས་ཡུམ་གྱིས་བརྒྱན། །གསལ་བྱེད་གཉིས་པའི་དང་པོ་ལ། །གསུམ་པའི་ལྔ་པས་ཉེ་བར་བརྒྱན། །གསུམ་པའི་གསུམ་པ་དེར་<line/>
</page>
<page index="15" id="244B">བཞག་གོ །ལྔ་པའི་ལྔ་པ་བརྒྱད་པ་ལ། །དབྱངས་ཀྱི་གཉིས་པས་མཛེས་པར་བྱས། །མེ་དང་དབྱངས་བཅུ་གསུམ་པར་འབྲེལ། །དྲོད་གཉིས་པ་དང་དྲག་མཐའ་འབྲེལ། །སུམ་<line/>
ཅུ་གསུམ་དང་དབྱངས་དྲུག་འབྲེལ། །ཉི་ཤུ་རྩ་ལྔ་པས་བརྒྱན་ནོ། །ཉི་ཤུ་གཉིས་དང་བཅུ་གཅིག་འབྲེལ། །དེ་ལ་ཉི་ཟླས་རྣམ་བརྒྱན་པ་འོ། །གསང་སྔགས་རྒྱལ་པོ་ཡི་གེ་བཅུ། །<line/>
སྟོང་ཁྲི་འབུམ་མམ་བྱེ་བ་བཅུ། །ས་ཡ་བཟླས་ཀྱང་ལྷ་མཐོང་འགྱུར། །སྙིང་པོ་སྡིག་བྲལ་དགའ་བ་སྟེ། །ཕྱོགས་བཅུའི་སངས་རྒྱས་ཀུན་གྱིས་བསྔགས། །སྡུག་བསྔལ་ཟད་བྱེད་བདེ་<line/>
བ་ཆེ༑ ༑སྒྲུབ་པ་རྣམས་ལ་སྐྱེད་བྱེད་པའི། །གསང་སྔགས་དྲག་པོ་དྲན་བྱེད་ན། །འཇིག་རྟེན་འདིར་ཡང་ཚེ་རིང་འགྱུར། །སངས་རྒྱས་འགྱུར་རོ་གཞན་ཅི་སྨོས། །ཨོཾ་སྭ་བྷཱ་བ་ཤུདྡྷཿ་<line/>
སརྦ་དྷརྨཱཿ་སྭ་དྷཱ་བ་ཤུདྡྷོཉཧཾ། གཟུང་བ་དག་པ་ཡེ་ཤེས་ཀྱི་སྔགས་སོ། །ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། འཛིན་པའི་སེམས་དག་པ་ཡེ་ཤེས་ཀྱི་སྔགས་སོ། །ཨོཾ་བཛྲ་<line/>
ཤུདྡྷཱཿ་སརྦ་དྷརྨཱ་བཛྲ་ཤུདྡྷོ་ཉཧཾ། སྐུ་བརྟེན་པ་རྡོ་རྗེ་ཡེ་ཤེས་ཀྱི་སྔགས་སོ། །ཨོཾ་ཀཱ་ཡ་བཱ་ཀྩིཏྟ་བཛྲ་སྭ་བྷཱ་ཝ་ཨཱཏྨ་ཀོཉཧཾ། སྐུ་གསུང་ཐུགས་ཀྱི་ཡེ་ཤེས་ཀྱི་སྔགས་སོ། །ཨོཾ་ཨ་ཙ་ལ་ཏེ་ཛ་<line/>
བཛྲ་པུཥྤེ། །དྷཱུ་པ། དཱི་པ། གནྡྷེ། ནཻ་ཝི་དྱེ། ས་པ་རི་ཝཱ་རེ་བྷྱཿ་ཛཿ་ཧཱུཾ་བཾ་ཧོཿ་སནྟི་པཏཱ་སརྦ་སཏྭཱ་ནཱ། ཨི་མཾ་བ་ལིཾ་གྲྀ་ཧྞ་ཁ་ཁ་ཁཱ་ཧི་ཁཱ་ཧི་བྷཀྵ་བྷཀྵ་ནི་ཧཱུཾ་ཕཊ། མཆོད་པ་དང༌། གཏོར་མའི་<line/>
</page>
<page index="16" id="245A">༄༅། །སྔགས་སོ། །ཞོ་དང་འོ་མ་འབྲས་ཆན་དང༌། སཱ་ལུ་དཀར་དང་ཏིལ་དཀར་དང༌། གྲོ་དང་ནས་དང་བྲ་བོ་དང༌། ཤིང་ཏོག་ལ་སོགས་རྟག་པར་<line/>
མཆོད། །ཨོཾ་ཙཎྜེ་མཧཱ་རོ་ཥ་ཎ་ཧཱུཾ་མཎྜལ་མ་དྷེ་ཨཱ་གཙྪ་ཛ་ཡ་ས་མ་ཡ་སྟཾ། སྤྱན་དྲང་བའི་སྔགས་སོ། །ཨོཾ་ཙཎྜ་མཧཱ་རོ་ཥ་ཎ་མ་མ་ཤ་ཏྲུཾ་ཨ་མུ་ཀཾ་སྱ་ཤ་རཱི་རཾ་ཀཱི་ལ་ཡ་ཧཱུཾ་ཕཊ།<line/>
ཀ་ཏི་མུ་ཏ་སྟམྦྷ་ཡ། ཧྲྀ་དེ་ཀཱི་ལ་ཡ་ཧཱུཾ་ཕཊ། པ་དེ་ཀཱི་ལ་སྭཱཧཱ། ཕུར་བུ་གདབ་པའི་སྔགས་སོ། །ན་མཿ་ས་མནྟ་ཀཱ་ཡ་བཱཀྩི་ཏྟ་བཛྲཱ་ཎཱཾ། ཨོཾ་ཨ་ཙ་ལ་ཀཱ་མ་ཀ་ན་ཙཎྜ་མཧཱ་རོ་ཥ་ཎ་<line/>
སྥོ་ཊ་ཡ་ཧཱུཾ་ཏྲཱཾ་མཾ་ཧཾ། ལས་ལ་བསྐུལ་བའི་སྔགས་སོ། །ན་མཿ་ས་མནྟ་ཀཱ་ཡ་བཱཀྩིཏྟ། བཛྲ་ཎཱཾ། ཨོཾ་ཨ་ཙ་ལ་ཀཱ་ནཙཎྜ་ཏ་ན་ཏ་ན་མཊྚ་མཊྚ། མོ་ཊ་མོ་ཊ། ཏཊྚ་ཏཊྚ། ཧ་ན་ཧ་ན།<line/>
ད་ཧ་ད་ཧ། ཏིཥྛ་ཏིཥྛ། ཨཱ་བེ་ཤ་ཡ་ཨཱ་བེ་ཤ་ཡ། མ་ཧཱ་མནྟྲ་བྷ་ལ་ཀ །དྷུ་ན་དྷུ་ན། ཏི་ནི་ཏི་ནི། ཁཱ་ད་ཁཱ་ད། བིགྷྣ་ན། མཱ་ར་མཱ་ར། དུཥྚ་ན་དུཥྚ་ན། རཀྵ་ཧཱཾ། སརྦྦ་ན། ཀུ་རུ་ཀུ་རུ།<line/>
ཀི་རི་ཀི་རི། མཧཱ་བིགྷཱ་བཛྲ། སྥོ་ཊ་ཡ་སྥོ་ཊ་ཡ། ཧཱུཾ་ཧཱུཾ་ཧཱུཾ། ཏྲི་པ་ལིངྟ་རཾ་ག་ན་རཀྟ། ཨོཾ་ཨོཾ་ཨོཾ། ཧཱུཾ་ཧཱུཾ་ཧཱུཾ། ཨ་ཙ་ལེ་ཏེ་ཛ། སྥོ་ཊ་ཡ་སྥོ་ཊ་ཡ། ཧཱུཾ་ཧཱུཾ། ཨ་མནྟི་ཀ་ཀྲོ་དྷ་མ་ཧཱ་བ་ལ།<line/>
ཤྲོ་ཏྲཱ་ཡ། མ་ནཱ་ཡ། མནྟྲ་ཧཱཾ་མཾ། ཤུདྡྷ་ཏུ་མོཀྵ། དུ་བྱ་དུ། བཛྲ་ནཱ་མ་ཏཱཾ་ཨ་པྲ་ཏི་ཧཱ་ཏེ་བྷྱཿ་ཛཱ་ལཱ་ཡ་ཏྲཱ་ཡ། ཨ་ས་ཧ་ན། མཧཱ་སྭཱཧཱ། ལས་ཐམས་ཅད་ཀྱི་རྗེས་སུ་འགྲོ་བའི་<line/>
</page>
<page index="17" id="245B">སྔགས་སོ། །ན་མཿ་ས་མནྟ་ཀཱ་ཡ་བཱཀྩི་ཏྟ་བཛྲ་ཎཱཾ། ཨོཾ་ཏྲ་ཏྲ་ཨ་མོ་གྷ། ཙཎྜ་མཧཱ་རོ་ཥ་ཎ། སྥོ་ཊ་ཡ་ཧཱུཾ་ཕཊ། ཏྲ་མཱ་ཡ་ཏྲ་མཱ་ཡ་ཧཱུཾ་ཏྲ་ཏ་ཧཾ་མཾ། ཨོཾ་བ་ལིཾ་ཏ་ཏེ་ཛོ་མཱ་ལི་ནི་སྭཱཧཱ། ཆོ་ག་ཐམས་<line/>
ཅད་རྗེས་སུ་འགྲོ་བའི་སྔགས་སོ། །ན་མཿ་ས་མ་ནྟ་ཀཱ་ཡ་བཱཀྩི་ཏྟ་བཛྲ་ཎཾ། ཨོཾ་ཨ་མོ་གྷ། ཨེ་ཧྱེ་ཧི། ཨཱ་པྲ་ཏི་ཧ་ཏེ་མེ་ཨེ་ཧྱེ་ཧི་ཨ་ཙ་ལ་ཝ་ཏེ་ཛ། ཨ་ནནྟ་ཀ་ན། ཏིཥྛ་ཏིཥྛ། ཙུ་རུ་ཙུ་རུ།<line/>
ཏ་ཊི་ཏ་ཊི། ཏ་ཊ་ཏ་ཊ། བི་གྷྣཾ། གྷཱ་ཏ་ཡ། མཱ་ར་ཡ། ཁཱ་ད་ཡ། སྥོ་ཊ་ཡ། ཏྲ་ཏ་ཏ་སྟཾ། ཙ་མེ་ན། ཨ་ནུ་བན་དྷ། ཨཱ་ཛྙཱ་ཀུ་རུ། ཨ་ས་ཧ་ད། ཨ་ན་ཨ་གྲ། ཀ་ཊ་ཀ་ཊ། མ་ཊ་མ་ཊ། ཧཾ་ཧཾ། ཨ་<line/>
ཊི་བྷ་ལ། ཨེ་ཧྱེ་ཧི་མཧཱ་ཀ་རུ་ཎ། བི་ཥ་ཎ། ནནྟ། ནནྟ། ཨཱ་བེ་ཤ་ཡ། ཨཱ་བེ་ཤ་ཡ། ཨ་ཙ་ལ་ཏེ་ཛ། སརྦ་ཏྲ་ཨ་ནུཏྟ་རེ་ཀི་ཙ་ཏ། ཏ་ཊ་ཏ་ཊ། དྷརྨ་དྷརྨ། ཕཊ་ཕཊ་ཧཾ། འདི་ནི་སྲུང་བ་<line/>
དམ་པའི་སྔགས་སོ། །ཁྲོ་བོའི་རྒྱལ་པོ་མི་གཡོ་བའི། །གང་གིས་གསང་སྔགས་རྣམས་ཤེས་ན། །ཡི་གེ་ཙམ་གྱིས་བདུད་བརླག་བྱེད། །མང་དུ་བརྗོད་ན་སྨོས་ཅི་དགོས། །<line/>
འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས། གསང་སྔགས་རྣམས་འབྱུང་བའི་ལེའུ་སྟེ་བཞི་པའོ།། །།དེ་ནས་ཡང་དག་བཤད་བྱ་བ། །གསང་<line/>
སྔགས་གྲུབ་པ་ལས་བྱུང་བའི། །ལས་ཀྱི་སྦྱོར་བའི་དབྱེ་བ་ཡིས། །འདོད་རྣམས་ཤིན་ཏུ་འགྲུབ་བྱེད་དེ། །བསམ་གཏན་རྣམ་དག་ཆོས་རྣམ་དག །ཡེ་ཤེས་རྣམ་དག་སྐུ་<line/>
</page>
<page index="18" id="246A">༄༅། །རྣམ་དག །རང་འབྱུང་རྣམ་དག་དོན་རྣམ་དག །བྱ་བ་རྣམ་དག་བྱེད་པ་དག །སྒྱུ་མ་སྒྱུ་མའི་ཡེ་ཤེས་ཆེ། །སྒྱུ་འཕྲུལ་ལྟ་བུའི་འཁྲུལ་འཁོར་<line/>
དང༑ ༑མིག་ཡོར་སྨིག་རྒྱུའི་གཟུགས་བརྙན་འབྲེལ། །སྣ་ཚོགས་ཆུ་བུར་བཞིན་གཡོ་བའི། །གང་གིས་བདུད་ལས་རྒྱལ་བྱེད་པའི། །ཡུངས་ཀར་རྒྱལ་པོ་བསྒྲུབ་པར་<line/>
བྱ༑ ༑རྒྱལ་གྱི་སྐར་མར་བཙུགས་བྱས་ཏེ། །ཐོད་པ་དཀར་པོ་དྲི་ཆུས་བྲ་ན། །འདི་ནི་ལས་རྣམས་ཀུན་བྱའི་ཕྱིར། །དུས་སུ་སྲུང་ཞིང་བསྐྱེད་བྱ་སྟེ། །དུས་སུ་མཆོད་དང་གཏོར་<line/>
མ་བྱས། །བར་ཆད་ཀུན་ལས་རྣམ་རྒྱལ་ཡིན། །ཡང་ན་གྲོ་ག་འམ། སྤྲ་ཚིལ་ལ་སྦྲུལ་ནག་པོའི་གཟུགས་བྱས་ནས་གུ་གུལ་ཚིལ་ཆེན་གྱིས་བདུག་ཅིང་སྔགས་དྲག་ཏུ་བརྗོད་དེ།<line/>
གང་འདོད་པའི་ལུས་ལ་བྱབས་ནས་ཁྲུས་བྱས་ཏེ་རྩྭ་ཀུ་ཤའི་ཆུན་པོས་འོག་ནས་གཡུག་ཅིང༌། ནཱ་ག་རཱ་ཛ་ས་མ་ཡ་དུནྟི། ཕུ་ཊ་ཕུ་ཊ་ཕཊ་ཅེས་བརྗོད་ན་གང་ལ་ཀླུ་གནོད་པ་<line/>
དེ་སོས་པར་བྱེད་དོ། །ཡང་ན་གོང་དུ་བསྟན་པའི་ཡུངས་ཀར་དང༌། །གུ་གུལ་གྱིས་བདུག་ཅིང་སྔགས་དྲག་ཏུ་བརྗོད་ན་ཀླུ་འབྲོས་སོ། །སླར་ཡང་མི་ལྡོག་གོ །འབྱུང་པོ་ལ་<line/>
སོགས་པའི་གདོན་གྱིས་ཟིན་པ་ལ་ཡུངས་ཀར་བསྐྱེད་པ་ལ་སྔགས་མང་དུ་བཟླས་ནས་གཏོར་ན་འབྱེར་རོ། །བྱིས་པ་གསར་དུ་བཙས་པ་སྲུང་བ་ནི་ཁམ་ཕོར་རྡོ་རྒྱུས་ཀྱིས་<line/>
</page>
<page index="19" id="246B">བྲིས་པ་བཅང་ངོ༌། །སྤྲ་ཚིལ་གྱི་གཟུགས་སོར་བཞི་པའི་ཚད་དུ་བྱས་པའི་སྙིང་གར་བསྒྲུབ་བྱའི་མིང་དང་བཅས་པའི་སྔགས་བཅུག་ལ་ཁ་ལ་ཚེར་མ་བཙུགས་ན་བསྒྲུབ་བྱའི་ཁ་<line/>
ལ་ཚེར་མ་བཙུགས་པར་འགྱུར་རོ། །རྐང་པ་ལ་བཙུགས་ན་རེངས་སོ། །སྙིང་ལ་བཙུགས་ན་དྲན་པ་སྟོར་བར་བྱེད་དོ། །མིའི་རྗེ་ངར་གྱི་རུས་པའི་ཕུར་བུ་འམ། ལྕགས་ཕུར་ཡན་<line/>
ལག་གང་དང༌། གང་ལ་བཏབ་པ་དེ་ཞ་བ་འམ། རེངས་པར་བྱེད་དོ། །དུར་ཁྲོད་ཀྱི་ཐལ་བ་ལ་ལན་མང་དུ་སྔགས་ནས་དགྲ་བོའི་སྒོ་འོག་ཏུ་བཏབ་ན་འབྱེར་རོ། །གཡུལ་དུ་ཞུགས་<line/>
ནས་རལ་གྲི་ལ་བསྔགས་ཏེ་བཟུང་ན་རྒྱལ་ལོ། །གང་ལའང་གཏོར་མའི་བྱེ་བྲག་གིས་འགྲུབ་ངེས་སོ། །དུར་ཁྲོད་དུ་ཕྱིན་ཏེ་སྣོད་ཐོད་པ་ལ་པད་སྣལ་དཀར་པོའི་སྡོང་བུ་དང༌། །<line/>
ཚིལ་ཆེན་གྱི་མར་མེ་བྱས་ལ་ཚེས་བརྒྱད་དམ། བཅུ་བཞི་ལ་སྦར་བའི་དུ་བ་མིག་ལ་བྱུགས་ན་གཞན་གྱིས་མཐོང་ན་དགའ་བར་འགྱུར་རོ། །གལ་ཏེ་ཉི་མ་འམ། ཟླ་བ་གཟས་<line/>
བཟུང་བའི་ཚེ། མི་གཡོ་མགོན་པོའི་སྐུ་ཁམ་པ་ལ་བྱས་ནས་མེ་ཏོག་ཤེལ་པ་ལི་ཀ་འམ། དཎྚོཏ་པ་ལས་མཆོད་ཅིང་སྔགས་མཚན་ཐོག་ཐག་བཟླས་པས་ཚེ་ལོ་<line/>
སྟོང་[?] བོ། །ཡང་ཟླ་བ་གཟས་བཟུང་བའི་ཚེ་དུམ་བུ་དྲུག་པའི་ཐོད་པར་ཁྲག་སྣ་ཚོགས་བླུགས་ཏེ། མཎྜལ་ནག་པོའི་ཐོག་ཏུ་བཞག་ནས་ཁ་མེ་ལོང་གིས་བཅད་དེ། དེའི་<line/>
</page>
<page index="20" id="247A">༄༅། །སྟེང་དུ་ཁམ་པ་ལས་བྱས་པའི་མི་གཡོ་བ་བཞག་སྟེ། རང་ཉིད་གཅེར་བུའི་ལུས་མ་ཧེའི་རྣམ་ལྔས་བྱུགས་ཏེ། མཚན་ཐོག་ཐག་བཟླས་ན་སྲིད་<line/>
པ་གསུམ་མཐོང་བར་འགྱུར་རོ། །ཡང་ཉི་མ་ཟླ་བ་གཟས་བཟུང་བའི་ཚེ་མཎྜལ་གྲུ་བཞི་པ་བྱས་ནས་གྲྭ་བཞིར་རལ་གྲི་བཙུགས་ལ་རང་ཉིད་གཅེར་བུ་ལུས་ཐམས་ཅད་<line/>
ཐལ་བས་བྱུགས་ཏེ་མཚན་ཐོག་ཐག་བཟླས་ན་སྲིད་པ་གསུམ་གསལ་བར་འགྱུར་རོ། །གལ་ཏེ་གཏེར་ཁ་དབྱེ་བར་འདོད་པས་མི་གཡོ་མགོན་པོའི་སྐུ་ཁམ་པ་ལས་<line/>
བྱས་ལ། སྨན་དྲུག་ལ་སོགས་པ་དྲི་ཞིམ་པོ་ཐམས་ཅད་དང་ལྷན་ཅིག་པའི་རིན་པོ་ཆེའི་སྣོད་ཁ་སྦྱར་དུ་བཅུག་ནས་མཎྜལ་དཀར་པོའི་དབུས་སུ་ཁྲིའུ་ལ་བཞག་ནས། དུས་<line/>
གསུམ་དུ་མཆོད་ཅིང་བསྐོར་བ་བརྒྱ་རྩ་བརྒྱད་བྱས་ཏེ་གསོལ་བ་གཏབ་ཅིང་ཨ་ཀ་རུ་ལ་སོགས་པའི་སྤོས་སྲེག་ཅིང་བསྟོད་པ་བྱས་ན་ཟླ་བ་གསུམ་གྱི་རྗེས་སུ་གཏེར་རྙེད་<line/>
ངེས་སོ། །གལ་ཏེ་ཆར་འབེབས་པར་འདོད་ན་ཀླུ་ཡོད་པའི་གནས་སུ་ཀླུའི་དཀྱིལ་འཁོར་བྱས་ཏེ་སྦྲ་ཚིལ་ལམ། བག་ཟན་ལ་དགའ་བོ་ལ་སོགས་པའི་གཟུགས་<line/>
བྱས་ཏེ༑ ཁ་དོག་ཐ་དད་པར་བྱས་ནས་མཎྜལ་དེར་བཞུགས་ཏེ་དམ་ཚིག་བ་བསྐྱེད་ནས་དབུས་སུ་མི་གཡོ་མགོན་པོ་དང་བཅས་པ་ལ་ཡེ་ཤེས་ཀྱི་ལྷ་བཅུག་<line/>
</page>
<page index="21" id="247B">ནས༑ ཀ་ར་དང༌། བུ་རམ་དང༌། སྦྲང་དང༌། འོ་མ་ལ་སོགས་པས་མཆོད་ཅིང་རྩ་བའི་སྔགས་འབྲུག་ལྟར་བསྒྲགས་པས་ཀླུ་རྣམས་སྐྲག་ནས་ཆར་པའི་རྒྱུན་འབེབས་པར་བྱེད་<line/>
དོ༑ ༑གལ་ཏེ་མི་འབབ་ན་ཐོད་པ་དུམ་བུ་གཅིག་པར་ཀླུའི་གཟུགས་རྣམས་བཅུག་ལ་གདུག་པ་ཅན་གྱི་མེས་བསྲེས་ན་ཆར་ཤིང་རྟའི་ཕང་ལོ་ཙམ་ཞག་བདུན་དུ་འབེངས་པ་<line/>
ལ་ཐེ་ཚོམ་མེད་དོ། །འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས། སྦྱོར་ཀ་ཕྲ་མོའི་ལེའུ་སྟེ་ལྔ་པའོ།། །།དེ་ནས་ཡང་དག་བཤད་བྱ་བ། །བསམ་<line/>
གཏན་བརྟན་ལས་བྱུང་བ་ནི། །འཁྲུལ་མེད་ཉིད་དེ་གནོད་རྣམས་སེལ། །ཁམས་གསུམ་རྒྱལ་པོ་ཆེར་ཉོན་ཅིག །སྤྲོ་བསྡུའི་རིམ་པ་གོམས་གྱུར་ལས། །ཇི་སྲིད་འདོད་ཀྱི་<line/>
དུས་བར་དུ། །རང་སེམས་གནས་ནས་བརྟན་པར་འགྱུར། །དངོས་མེད་དངོས་སོགས་མ་ལུས་པའི། །རྣམ་རྟོག་རབ་རིབ་ཀུན་བསལ་ནས། །ཉོན་མོངས་ནད་རྣམས་མ་ལུས་པ། །<line/>
བག་ཆགས་དང་བཅས་གཏན་བཅོམ་ནས། །འཕྲལ་དུ་ཡང་ནི་བྲོད་ཀ་སྐྱེ། །སྤྲོ་ཡང་མི་དམིགས་བསྡུ་མི་དམིགས། །སྐྱེ་མེད་འགག་མེད་ཏིང་ངེ་འཛིན། །འབྱུང་མེད་འགྲོ་མེད་<line/>
བསམ་གཏན་ལ། །གནས་ན་ཡེ་ཤེས་མྱུར་དུ་ཐོབ། །བླ་མེད་ཡེ་ཤེས་ཡོན་ཏན་དང༌། །མཐུ་རྣམས་ཆེ་བར་འགྱུར་བ་ནི། །བླ་མ་མཉེས་ལས་རྙེད་འགྱུར་བའི། །དེ་ཉིད་བདུད་<line/>
</page>
<page index="22" id="248A">༄༅། །རྩི་བཅུད་ཀྱིས་ལེན། །གུས་པས་རྟག་པར་ཉིན་མཚན་དུ། །རྒྱུན་ཆད་མེད་པར་གོམས་བྱས་ན། །མྱུར་དུ་ཕྱག་རྒྱ་ཆེན་པོ་ཡི། །དངོས་གྲུབ་<line/>
སྣོད་དུ་འགྱུར་བ་ཡིན། །འབད་རྩོལ་བྱང་ཆུབ་ཡན་ལག་སྟེ། །ལེ་ལོ་གཉིད་དང་གཡེང་བ་སྤང༌། །སྔགས་གསལ་དམིགས་པ་བརྟན་གྱུར་ཅིང༌། །བསམ་གཏན་ཐོན་ནས་<line/>
འཁྲུལ་འཁོར་བརྩམ། །སྐར་མ་རྒྱལ་གྱི་ཉིན་པར་ལ། །གྲོ་གའམ་ཡང་ན་ཤིན་ཤུན་ལ། །གུར་གུམ་གི་ཝང་ཙནྡན་གྱིས། །རྡོ་རྗེ་རྒྱ་གྲམ་མུ་ཁྱུད་བཅས། །དབུས་སུ་<line/>
མིང་དང་སྔགས་སྤེལ་བྲི། །མུ་ཁྱུད་ལ་ནི་རྩ་སྔགས་བྲི། །རྭ་ཀུན་ལ་ནི་ཧཱུཾ་དང་མིང༌། །སྤེལ་ཏེ་གཡས་ནས་བསྐོར་ལ་བྲི། །དཀྱིལ་འཁོར་དཀར་པོའི་དབུས་སུ་ནི། །མེ་ཏོག་<line/>
དཀར་པོའི་སྟེང་གཞག་ནས། །ལྷ་ཡི་སྐུར་ནི་བསྐྱེད་བྱས་ཏེ། །སྟོང་རྩ་བརྒྱད་དུ་བཟླས་བྱས་ནས། །གང་ཞིག་འདོད་པའི་དཔུང་པ་འམ། །ལུས་ལ་བཅངས་ན་སྲུང་<line/>
བར་བྱེད། །ཁམ་ཕོར་སར་པ་ལ་རྡོ་རྒྱུས་ཀྱིས་བྲིས་ཏེ་སྒོར་བཅངས་ན་གསར་དུ་བཙས་པའི་བྱིས་པ་སྲུང་ངོ༌། །དུར་ཁྲོད་ཀྱི་རས་ལ་སྔགས་མིང་དང་བཅས་པ་<line/>
བྲིས་ཏེ་སྦྲ་ཚིལ་གྱིས་གཏུམས་ནས་དུར་ཁྲོད་ཀྱི་བུམ་པར་བཅུག་ནས་ཁ་རྡོ་རྗེ་རྒྱ་གྲམ་གྱིས་བཅད་དེ་སྦས་ན་མངལ་སྐེམས་པར་བྱེད་དོ། །ཕྱུང་ནས་འོ་མས་<line/>
</page>
<page index="23" id="248B">བགྲུས་ན་སོས་སོ། །གལ་ཏེ་བསད་པར་འདོད་ན་དཀྱིལ་འཁོར་གྲུ་གསུམ་ནག་པོར་བྱས་པའི་སྟེང་དུ་ཁམ་པ་ལས་བྱས་པའི་མི་གཡོ་མགོན་པོ་ཞལ་གཅིག་ཕྱག་བཞི་པ།<line/>
གཡས་པ་གཉིས་ན་རལ་གྲི་དང་རྡོ་རྗེ། སྡིགས་མཛུབ་དང༌། ཐོད་ཁྲག་གཡོན་ན་འཆང་པ་བྱས་པ། །རྒྱན་ཐམས་ཅད་ཀྱིས་བརྒྱན་པ་བཞུགས་སོ། །དེ་ནས་དྲི་མ་དྲུག་དང་<line/>
བག་ཟན་ལས་བསྒྲུབ་བྱའི་གཟུགས་སོར་བརྒྱད་བྱས་ནས་རྡོ་རྗེ་རྒྱ་གྲམ་གྱི་འཁོར་ལོ་གསད་པའི་ཤམ་བུ་དང་བཅས་པ་སྙིང་གར་བཅུག་སྟེ། དེའི་སྐུའི་ཞབས་སུ་བཞག་<line/>
ནས་རང་ཉིད་ལྷའི་ཏིང་ངེ་འཛིན་དང་ལྡན་པས་ཟུར་བཞིར་མི་རུས་སམ། སེང་ལྡེང་ངམ། ལྕགས་ལས་བྱས་པའི་ཕུར་བུ་སོར་བཞི་པ་བཞག་པ་ལ། ཐུན་མཚམས་ཐམས་<line/>
ཅད་དུ་བཏབ་པར་ཤེས་པ་བརྒྱལ་བར་བསམ་མོ། །དེའི་འོད་ཀྱིས་མདུན་གྱི་ཕུར་པ་མི་གཡོ་བར་བསྒོམས་པའི་ཐུགས་བསྐུལ་ནས། དེ་ལས་ཁྲོ་བོ་ལྕགས་ཀྱུ་དང༌། ཞགས་པ་<line/>
ཐོགས་པ་གྲངས་མེད་པ་སྤྲོས་པས། བསྒྲུབ་བྱ་རླུང་གི་འཁོར་ལོ་ལ་བཞག་ནས་འོངས་པས་སྐད་ཅིག་ཙམ་གྱིས་ཕུང་པོ་གཏོར་ནས། ཤེས་པ་ལིང་ག་ལ་བསྟིམ་པར་བྱའོ། །དེ་<line/>
ལྟར་ཞག་ཉི་ཤུ་རྩ་གཅིག་ཏུ་བྱས་པས་ཧོམ་ཁུང་དུ་བསྲེག་པ་འམ། མནན་པ་བྱས་ན་དབང་ཕྱུག་ཆེན་པོ་ཡང་གསོད་པར་ངེས་ན་གཞན་ལྟ་སྨོས་ཀྱང་ཅི་དགོས། ཡང་ན་དྷ་དུར་<line/>
</page>
<page index="24" id="249A">༄༅། །དང༑ ཁྱི་ཁྲག་དང༌། ཉའི་ཁྲག་གིས་འཁོར་ལོ་རལ་གྲི་རྩེ་མོ་ལྟར་རྣོ་བར་བྱས་ནས། ལྟེ་བའི་དབུས་སུ་གྲུ་གསུམ་མའི་ནང་དུ་བསྒྲུབ་བྱའི་<line/>
མིང་དང་རྒྱུད་དུ་བཅས་པ་བྲིས་ལ། དེ་ཞགས་པས་བསྐོར་བར་བྱའོ། །རྩིབས་རྣམས་སུ་སྔགས་ཀྱི་རྐང་པ་བརྒྱད་པ་བྲིའོ། །མུ་ཁྱུད་ལ་མིང་དང་བཅས་པའི་སྙིང་པོ་བྲིའོ། །དེའི་<line/>
རྒྱབ་ཀྱི་མུ་ཁྱུད་ལ་ལས་ཐམས་ཅད་པ་བྲིའོ། །མུ་ཁྱུད་གསུམ་པ་ལ་རྡོ་རྗེ་དང༌། རལ་གྲི་སྤེལ་ནས་བྲི་བར་བྱའོ། །དེ་ནས་ཐོད་པ་ཁ་སྦྱར་གྱི་ནང་དུ་བཅུག་ནས། ཞིང་སྐྲས་བཅིངས་<line/>
ཏེ༑ བསྒྲུབ་བྱ་དག་ཟ་བའི་བསམ་གཏན་དང་ལྡན་པས་ཁྲོ་བོ་ཤིན་ཏུ་ཁྲོས་པས་ཁྲག་འདྲེན་པའི་ལྟ་བས་བལྟས་ན་ཞག་ཉི་ཤུ་རྩ་གཅིག་གིས་གང་ལ་བྱས་པ་དེ་ཁྲག་ཏུ་<line/>
སྐྱུགས་ནས་འཆིའོ། །དུར་ཁྲོད་དུ་སྦས་ན་མཚོན་གྱི་བསྐལ་པ་བབས་ནས་འཆིའོ། །ཤིང་གཅིག་གི་རྩར་སྦས་ན་རེངས་སོ། །ཆུ་མདོར་སྦས་ན་འབྱེར་རོ། །ལམ་རྒྱ་གྲམ་དུ་<line/>
སྦས་ན་སྨྱོའོ། །ལྷ་རྟེན་ཞབས་སུ་སྦས་ན་ཞ་བོར་འགྱུར་རོ། །ཀླུ་ཡོད་པའི་སར་སྦས་ན་མཛེས་ཟིན་པ་ལ་ཐེ་ཚོམ་མེད་དོ། །རང་ཉིད་ཀྱི་ཉལ་བའི་ཞབས་སུ་སྦས་ན་འདོད་བའི་<line/>
བུ་མོ་ཁུགས་སོ། །ཅི་སྟ་རྒྱལ་མཚན་གྱི་རྩེ་མོ་ལ་བཏགས་ན་དམག་ཀྱང་རེངས་སོ། །དེ་དག་ཐམས་ཅད་ལ་ཁྲོ་བོ་འབར་བ་དུད་པའི་ཁ་དོག་དང་ལྡན་པ་ཕྱག་བཞི།<line/>
</page>
<page index="25" id="249B">ཞབས་བཞི། སྤྱན་གསུམ་དང་ལྡན་པར་བལྟའོ། །དུར་ཁྲོད་ཀྱི་རས་ལ་དམག་དཔོན་གྱི་མིང་དང་སྤེལ་བའི་སྔགས་རྡོ་རྗེ་རྒྱ་གྲམ་གྱི་ལྟེ་བར་བྲིས་ལ་མཐའ་ཡི་གེ་ལཾ་བརྒྱད་<line/>
ཀྱིས་མནན་ཏེ། དེའི་ཕྱི་རོལ་ཏུ་དབང་ཆེན་གྱི་དཀྱིལ་འཁོར་ལ་རྡོ་རྗེ་རྒྱ་གྲམ་བྲིས་ལ། དེ་སྤྲ་ཚིལ་ལས་བྱས་པའི་ཚོགས་ཀྱི་བདག་པོའི་སྙིང་གར་བཅུག་ནས་གང་འཐབ་པའི་<line/>
མཚམས་སུ་བཞག་ན་དམག་རེངས་སོ། །གཞན་ཡང་གཟའ་སྐར་ལ་བལྟས་ཏེ་འཕྱར་རོ། །བསྐྲད་པར་འདོད་ན་གྲོ་གའམ། རས་ལ་བྱ་རོག་དང༌། འུག་བའི་ཁྲག་གིས་གོང་དུ་གསུངས་<line/>
པའི་འཁོར་ལོ་བྲིས་ཏེ། ཨུ་ཙྪ་ཊ་ཡ་སྤེལ་བར་བྱའོ། །ཆར་ཆེ་བའམ། སེར་བ་བཅད་པར་འདོད་ན་གྲོ་ག་ལ་གུར་གུམ་མམ། གི་ཝང་གིས་འཁོར་ལོ་རྩིབས་བཞི་པ་བྱས་ལ་མུ་ཁྱུད་<line/>
གསུམ་པ་བྱས་ཏེ། རྩིབས་བཞི་ལ་སྙིང་པོའི་སྔགས་ཡི་གེ་ཧཱུཾ་ལ་བསྐོར་བ་བྲིས་ལ། དབུས་ཀྱི་ལྟེ་བར་ཡི་གེ་ཀྵཱིཾ་བྲིས་ཏེ། དེ་ལ་རྩ་བའི་སྔགས་གཡོན་བསྐོར་དུ་བྲིས་ནས། མུ་ཁྱུད་<line/>
དང་པོ་ལ་ལས་ཐམས་ཅད་པའི་སྔགས་བྲིའོ། །གཉིས་པ་ལ་རལ་གྲིའི་ཕྲེང་བ། གསུམ་པ་ལ་ཀུན་ཏུ་མེ་རིའོ། །དེ་ལྟར་དམིགས་ཏེ་མཆོད་ནས་རྒྱལ་མཚན་གྱི་རྩེ་མོ་ལ་བཏགས་<line/>
ན་ཆར་ཆེས་པ་དང༌། སེར་བ་ཆད་བར་འགྱུར་རོ། །ཡང་གསད་པར་འདོད་པས་ཁམ་པའི་སྤར་བུ་ལ་མི་གཡོ་བའི་སྙིང་པོ་མཚལ་གྱིས་གཡོན་སྐོར་དུ་བྲིས་ནས་དཀྱིལ་<line/>
</page>
<page index="26" id="250A">༄༅། །འཁོར་གྲུ་གསུམ་གྱི་ནང་དུ་གོང་དུ་བསྟན་པའི་ལིང་ཀའི་སྙིང་གར་མིང་དང་བཅས་པ་བཅུག་ནས་གན་རྒྱལ་དུ་སྟེང་དུ་ཁ་གཟར་ཏེ། ལས་ཐམས་<line/>
ཅད་པའི་སྔགས་བཟླས་ཤིང་ཞག་བཅུ་དྲུག་ཏུ་ལས་བྱའོ། །དེ་ནས་དུར་ཁྲོད་ཀྱིས་ལས་བྱས་པའི་མཆོད་རྟེན་ཁྲུ་གང་པ་ནག་པོའི་བུམ་པའི་ནང་དུ་རང་གིས་སྲུང་བ་ཉིད་བཅུག་<line/>
ནས༑ མཆོད་རྟེན་བང་རིམ་གསུམ་མན་ཆད་སྟོང་པའི་ནང་དུ་ཚྭ་ཚྭ་ལྔ་བཞག་པས། གྲུ་གསུམ་ཁ་བཀབ་ཅིང་ལྷོ་ཕྱོགས་སུ་བཞག་གོ །དེས་ཟླ་བ་གཉིས་ན་འཆི་ངེས་<line/>
སོ༑ ༑གལ་ཏེ་གཞན་གྱི་རིག་སྔགས་གཅད་པར་འདོད་ན་དབང་ཆེན་གྱི་དབུས་སུ་ཚོགས་ཀྱི་བདག་པོ་བྲིས་ཏེ་ཟུར་ཐམས་ཅད་རྡོ་རྗེ་རྒྱ་གྲམ་གྱིས་མཆན་པར་བྱས་<line/>
ནས༑ གྲྭ་ཐམས་ཅད་ལམ་གྱིས་མཚན་པ་སྟེ། རྡོ་རྗེ་ཕུར་པས་བསྒྲུབ་བྱའི་ལིང་གའི་སྟེང་དུ་མནན་ན། ཞག་བདུན་གྱིས་རིགས་སྔགས་འཆད་དོ། །ཡང་ན་ཧཱུཾ་བཞི་མགོ་སྤྲད་<line/>
པའི་འཁྲུལ་འཁོར་རོ། །ད་ནི་ཙུ་ཙུན་དྷ་རའི་ལྤགས་པ་ལ་འཁྲུལ་འཁོར་རེངས་པའི་སྦྱོར་བ་དང་བཅས་པ་འམ། སྤུ་ལ་སྡོང་བུ་བྱས་ཤིང་ཚིལ་ལ་མར་མེ་བྱས་ནས་དུ་<line/>
བ་དེ་བཞར་ནས་མིག་ལ་བསྐུས་ན་དགྲས་མི་མཐོང་ངོ༌། །ཡང་དཔྲལ་བར་ཐིག་ལེ་བྱ་སྟེ་ལག་པ་ལ་བསྐུས་ན་གང་ལ་རེག་པ་དེ་དབང་དུ་འགྱུར་ངེས་སོ། །རྐང་པ་ལ་བསྐུས་<line/>
</page>
<page index="27" id="250B">ན་དཔག་ཚད་བརྒྱར་འགྲོ་ནུས་སོ། །སཱ་ལུའི་ཕྱེ་མ་ལ་གཟུགས་བྱས་ཏེ་ཕྱེ་མ་དེས་བསྐུས་ན་དགྲ་རེངས་པར་བྱེད་དོ། །དུར་ཁྲོད་ཀྱི་ཐལ་བ་དང་བཅས་པས་དགྲ་བོའི་སྒོ་འམ།<line/>
དཔུང་ལ་གཏོར་ན་ནད་ཀྱི་ཐེབས་སོ། །ཙུ་ཙུན་དྷ་རའི་ལྤགས་པ་ལ་འཁྲུལ་འཁོར་བྲིས་ནས་དབུགས་ཀྱིས་བརྒྱངས་ཏེ་སྔགས་སྟོང་བཟླས་ན་དགྲ་དེ་སྦོས་ནས་འཆིའོ། །དེ་ལ་<line/>
སྔགས་ནི། ཏདྱ་ཐཱ། ན་མསྟུ་ཏེ། མཧཱ་ག་ཎ་པ་ཏ་ཡེ་སྭཱཧཱ། ཨོཾ་ག་ག་ཎ་ཨ་དྷི་པ་ཏ་ཡེ་སྭཱཧཱ། ཨོཾ་ག་ཎ་པ་ཏི་པྲཛྙཱ་པ་ཏ་ཡེ་སྭཱཧཱ། ན་མསྟུ་ཏི་མཧཱ་ག་ཎ་པ་ཏ་ཡེ་སྭཱཧཱ། ཨོཾ་ཀ་ར་ཀ་ར་ཊ།<line/>
མ་ཊ་མ་ཊ། དཱ་ར་དཱ་ར། བི་དཱ་ར་བི་དཱ་ར། ཧ་ན་ཧ་ན། གྲྀ་ཧྞ་གྲྀ་ཧྞ། ད་དྷ་བ་ད་དྷ་བ། ག་ར་ག་ར། བྷཾ་ཛ་བྷཾ་ཛ། མོ་ཧ་མོ་ཧ། དྷེ་ཧི་དྷེ་ཧི། དྷཱ་པ་ཡ་དྷཱ་པ་ཡ། དྷ་ཡ་ནྱ་དྷཱ་ཡ་ནྱ། སིདྡྷམྨེ་པྲ་ཡཙྪ།<line/>
ས་མ་ས་མ་ས་མ་མཱ་ར་ཡ། མ་ཙུ་སྨ་ར་ཡ། མ་པུ་ཏྲ་པ་ཙ་ན་སྭཱཧཱ། ཨོཾ་ཀུ་རུ་ཀུ་རུ་སྭཱཧཱ། ཨོཾ་ཏུ་རུ་ཏུ་རུ་སྭཱཧཱ། ཨོཾ་སུ་རུ་སུ་རུ་སྭཱཧཱ། ཨོཾ་མུ་རུ་མུ་རུ་སྭཱཧཱ། ཨོཾ་ཤཱནྟི་པུཥྚིཾ་ཀུ་རུ་སྭཱཧཱ།<line/>
ཨོཾ་ག་ཏ་བྲི་དྷུ་ཀྲྀ་བི་ཏ་ཙིཏྟ། མ་ཧཱ་བི་དྷ་ར་གཾ་གས་ཙྪིནྟི། མཧཱ་བྷ་ཡ། པ་ར་ཀྲ་མ། མ་ཧཱ་ཧ་སྟི། མཧཱ་དྷ་ཀྲི་ཎི་ཡ། པྲ་ཙིཏྟི་ཡཱ་མི་སྭཱཧཱ། ཨོཾ་ཀུ་རུ་ཀུ་རུ། ཙུ་རུ་ཙུ་རུ། མུ་རུ་མུ་རུ། ཨོཾཿ་<line/>
གཿ་གཿ་གཿ་གཿ་གཿ་གཿ་གཿ་གཿ་ཨོཾ་ན་མོ་ན་མཿ་སྭྰྷཱ། བཟླས་པའི་སྔགས། ཨོཾ་བརྟ་ག་སྭཱཧཱ། ཞེས་བྱའོ། །གཞན་ཡང༌། ཚོགས་ཀྱི་བདག་པོའི་སྦྱོར་བ་ལས་རླུང་བཅིང་<line/>
</page>
<page index="28" id="251A">༄༅། །བར་འདོད་ན། གུར་གུམ་དང༌། གི་ཝང་དང༌། ཡུང་བ་སེར་པོས་རྒྱལ་པོའི་རིས་ལ་དབང་ཆེན་གྱི་དཀྱིལ་འཁོར་གྱི་དབྱིབས་ཀྱི་སྟེང་དུ་རི་རབ་རྡོ་རྗེ་<line/>
རྒྱ་གྲམ་གྱིས་མནན་པ་བྲིས་ལ། ཡཾ་དང༌། ལཾ་རིམ་པ་བཞིན་དུ་བཀོད་ནས་དེའི་དབུས་སུ་ཚོགས་ཀྱི་བདག་པོ་བྱི་བ་ལ་ཞོན་པ། ཁ་དོག་གསེར་བཙོ་མ་ལྟ་བུ་ཕྱག་བཞི་<line/>
པ༑ གཡས་དང་པོ་ན་བགྲང་ཕྲེང༌། གཡོན་དང་པོར་རྩེ་གསུམ། འོག་མ་གཉིས་ཀྱིས་ཐོད་པ་བདུད་རྩིས་བཀང་བ་འཛིན་པ། སྣ་ནམ་མཁའ་ལ་ཕྱར་ནས་བལྟ་བ་བྲིས་ཏེ། དེའི་<line/>
སྙིང་གར་ཟླ་གམ་ལྗང་གུའི་སྟེང་དུ་ལཾ་ཡཾ་ལཾ་བྲིས་ལ་རྣལ་འབྱོར་པ་དབང་ཆེན་ཡོངས་སུ་རྒྱས་པའི་བསམ་གཏན་དང་ལྡན་པས་སྔགས་བརྒྱ་རྩ་བརྒྱད་བཟླས་ན་རླུང་<line/>
བཅིང་བའི་མཆོག་ཡིན་ནོ། །ཡང་ཐོག་གམ་ཤིང་གི་རྩེ་མོ་ལ་བཞག་ན་རླུང་བཅིང་བར་བྱེད་དོ། །ད་ནི་ཚོགས་ཀྱི་བདག་པོ་ཡི། །སྣ་ཚོགས་ལས་གྲུབ་འདི་བཤད་བྱ། །<line/>
རྡོ་རྗེ་རྩེ་གསུམ་གྱིས་མཚན་པའི། །དབང་ཆེན་ཉིས་བརྩེགས་དབུས་སུ་ནི། །ཞལ་གཅིག་ཕྱག་བཞི་རྩེ་གསུམ་དང༌། །བྷི་ཏི་པཱ་ལ་བགྲང་ཕྲེང་དང༌། །ཨ་ཤོ་ཀི་ན་<line/>
བཟུང་བྱས་ཏེ། །བྱི་བའི་སྟེང་ན་སེམས་དཔའ་ཡི། །སྐྱིལ་ཀྲུང་གིས་བཞུགས་ཁྲོས་ནས་ནི། །སྔོན་པོ་རིན་ཆེན་རྒྱན་གྱིས་བརྒྱན། །བསམས་ལ་ལ་དུ་ལ་ཕུག་དང༌། །འོ་<line/>
</page>
<page index="29" id="251B">མ་ཞོ་དང་སྤྲང་དཀར་དང༌། །མར་དང་ཆན་དང་སྲན་མ་ཤ་།བཙོས་པའི་ཤ་དང་ཤིང་ཐོག་རྣམས། །དུས་དང་དུས་སུ་མཆོད་བྱས་ན། །གཏེར་རྣམས་འདི་ཡིས་སྟེར་བར་བྱེད།།<line/>
ཡང་ན་བདག་ཉིད་མི་གཡོ་བ། །ཞལ་གསུམ་ཕྱག་དྲུག་ཁྲོས་པའི་སྐུ། །རལ་གྲི་མདའ་དང་རྡོ་རྗེ་གཡས། །ཞགས་པ་གཞུ་དང་མདུང་ཐུང་གཡོན། །ཁམས་གསུམ་གང་བའི་<line/>
ཧཱུཾ་ལས་བསྐྱེད། །སྣ་ཚོགས་མདོག་ཅན་ཁྲོ་བོ་ནི། །དུ་མ་མཚོན་ཆ་རྣམས་བཟུང་བ། །རང་ལས་སྤྲོ་ཞིང་བསྡུ་བྱེད་པའི། །མདུན་དུ་ཚོགས་ཀྱི་བདག་པོ་ནི། །ཞལ་གཅིག་ཕྱག་<line/>
གཉིས་པདྨ་ལ། །བཞེངས་ཏེ་མདའ་དང་གཞུ་འཛིན་པ། །བསྐྱེད་ནས་བཙོས་པའི་ཤས་མཆོད་ནས། །བསྙེན་པ་སྟོང་བྱས་ལས་རྣམས་འགྲུབ། །ཡུལ་གྱི་ཚ་དང་ས་གསུམ་<line/>
ལ། །ཚོགས་བདག་དེ་ཡི་གཟུགས་བྱས་ནས། །གནོད་པའི་མིང་དང་ལྡན་བཅུག་ན། །ལོ་ཉེས་མི་ངས་ཕྱུག་ངས་སོགས། །གང་གི་མཚན་ནས་བཟུང་བ་དེ། །གནོད་པ་<line/>
ཀུན་ལས་སྡུང་བར་བྱེད། །འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས། འཁྲུལ་འཁོར་གྱི་ལེའུ་སྟེ་དྲུག་པའོ།། །།དེ་ནས་ཡང་དག་བཤད་<line/>
བྱ་བ། །ལས་རྣམས་གྲུབ་པའི་ཡན་ལག་ཏུ། །གཅེས་པར་གྱུར་པ་ནི་སྦྱིན་སྲེག་གོ། །ཚལ་ནི་གཉིས་ཏེ་རྩུབ་ངོས་དང༌། །ཡིད་འོང་རང་གི་ཁྱིམ་དུ་སྒྲུབ། །ས་ནི་ལས་ཀྱི་དབྱེ་<line/>
</page>
<page index="30" id="252A">༄༅། །བས་ཤེས། །སྐྱོན་དང་བྲལ་བས་ཐབ་བརྩིག་བྱ། །རྒྱར་སོར་ཚད་ནི་ཉི་ཤུ་བཞི། །དེ་ཡི་ངོས་ལ་སོར་བཅུ་གཉིས། །དཔངས་ནི་དེ་ཡི་རྒྱ་ལས་ནི། །<line/>
སོར་བཞི་ཆུང་བར་བསྐོར་བར་བྱ། །པདྨའི་དབྱིབས་ཅན་རྒྱན་བལྟས་ནས། །རལ་གྲི་འབར་བ་དགོད་པར་བྱ། །ཟུར་བཞིར་རྡོ་རྗེ་ཕྱེད་པ་བཞི། །ཐབ་ཁུང་ཁ་ལ་རྡོ་རྗེ་ཡི། །<line/>
ཕྲེང་བ་གསལ་པོར་བསྐོར་བར་བྱ། །འདི་ནི་ཕྲིན་ལས་ཀུན་གྱི་འོ། །ཡང་ན་ཁྲུ་གང་ནང་ཁྲུ་གསུམ། །རིམ་གསུམ་སུམ་གཉིས་སོར་ཚད་དོ། །ནང་དུ་རྡོ་རྗེ་རྒྱ་གྲམ་བྲི། །གསད་<line/>
པ་ལ་ནི་སྔགས་པ་འོ། །ཏིལ་དང་འབྲས་དང་འོ་མ་དང༌། །ཞོ་དང་མར་དང་སྦྲང་རྩི་དང༌། །པ་ལ་ཤ་དང་པི་ཤིང་སོགས། །མེ་ཏོག་དཀར་པོ་ཡོད་པ་སྟེ། །དཀར་གསུམ་<line/>
མངར་གྱིས་བསྲེས་པ་རྣམས། །ཞི་བའི་ལས་ལ་ཤིན་ཏུ་ཤིས། །སཱ་ལུ་ནས་དང་གྲོ་དང་ནི། །རྒྱ་རྩི་ཆེ་དང་ན་གུ་ལ། །སརྫ་གུ་གུལ་གུར་གུམ་བཅས། །ཙམ་པ་ཞོ་གར་ཉེའུ་<line/>
ཤིང༑ ༑མེ་ཏོག་གསེར་མདོག་ལ་སོགས་རྣམས། །རྒྱས་བའི་ལས་ལ་ཤིན་ཏུ་ཤིས། །ཙནྡན་དམར་དང་གུར་གུམ་དང༌། །བྲ་བོ་ཏིལ་དང་རྒྱ་སྲན་དང༌། །ཁྲེ་དང་ཅུང་རྩེ་སྤེལ་<line/>
བ་དང༑ ༑བ་སེར་མོ་ཡི་བདུད་རྩི་ལྔ། །ན་ག་ཁྲོ་དང་ཙནྡན་དམར། །མེ་ཏོག་དམར་པོ་དབང་ལ་ཤིས། །གསད་ལ་ཁྲག་དང་དུག་ཡུངས་ཀར། །ཚ་གསུམ་ལིང་ཀར་བཅས་<line/>
</page>
<page index="31" id="252B">པའོ༑ ༑གོས་དཀར་རྒྱན་ཡང་དཀར་པོ་སྟེ། །ཡོ་བྱད་ཀུན་ཡང་དཀར་བྱས་དང༌། །བསམ་པ་བཟང་པོས་ཤར་བལྟས་པ། །འདི་ནི་ཞི་བའི་ལས་རྣམས་འགྲུབ། །རྒྱན་གོས་ཡོ་བྱད་<line/>
ཀུན་སེར་ཞིང༌། །རྒྱས་པའི་ཡིད་བྱས་བྱང་དུ་བལྟས། །དགའ་བའི་དཀྱིལ་འཁོར་བསྐོར་བྱས་ན། །འདིས་ནི་རྒྱས་པའི་ལས་འགྲུབ་བྱེད། །རྒྱན་དང་གོས་དང་ཡོ་བྱད་ཀུན། །ཁ་<line/>
དོག་དམར་ཞིང་སྣུམ་གྱུར་ནས། །མྱོས་པའི་ཡིད་ལྟ་བུས་བལྟས་ན། །དབང་གི་ལས་རྣམས་འགྲུབ་པར་བྱེད། །རྒྱན་གོས་གནག་ཅིང་ཡོ་བྱད་གནག །རྩུབ་པའི་ཡིད་བལྟས་<line/>
ཁྲོས་པའི་སྐད། །འབྱིན་ཅིང་ལྷོ་ཡི་ཕྱོགས་སུ་བལྟས། །དྲག་པོའི་ལས་རྣམས་མྱུར་དུ་འགྲུབ། །དེ་ལ་ལས་བྱེད་པའི་དུས་སུ་མི་རུས་ལ་བྱས་པའི་ཕུར་པ་མི་[?] གཡོ་[?] བར་བསྒོམས་<line/>
ལ༑ སྔོན་དུ་བསྙེན་པ་སོང་བས་དང་པོས་ཁ། གཉིས་པས་སྙིང་ག །གསུམ་པས་ལྟ་བ། བཞི་བས་དཔུས་མོ་རྣམས་སུ་དམ་པར་གདབ་བོ། །སྦྲ་ཚིལ་ལམ། ཐལ་ཆེན་ནམ། བག་<line/>
ཟན་ལ་ལིང་ཀ་བྱས་ལ་སྐེ་ཚ་དང༌། རེ་ལྕག་དང༌། ཉའི་རྡོག་གཞོབ་རྣམས་བརྡུངས་ལ་ཁྲག་དང་སྦྱར་ནས་གྲོ་ག་ལ་རྡོ་རྗེ་རྒྱ་གྲམ་བྲིས་པའི་དཀྱིལ་དུ་མིང་དང༌། སྔགས་སྤེལ་ཏེ་བྲིས་<line/>
པའི་སྙིང་གར་བཅུག་ལ། ཨོཾ་ཙཎྜ་མྷཱ་རོ་ཥ་ཎ་ཨ་མུ་ཀ་སྱ་སྟཾ་བྷ་ཡ། ཀཱི་ལ་ཡ་ཧཱུཾ་ཕཊ་ཅེས་གདབ་བོ། །བསྒྲུབ་བྱའི་ཤེས་པ་རླུང་གི་སྟེང་དུ་བཞག་ལ་དབུགས་དང་བཅས་པ་དྲང་<line/>
</page>
<page index="32" id="253A">༄༅། །ངོ༑ ༑གལ་ཏེ་གསོ་བར་འདོད་ན་ཕུར་བུ་དང༌། མིང་བཏོན་ཏེ་འོ་མ་བླུག་ཅིང༌། ཨོཾ་ཙཎྜ་མཧཱ་རོ་ཥ་ཎ་ཆེ་གེ་མོ་ཤཱནྟིཾ་ཀུ་རུ་ཀུ་རྦནྟུ་སྭཱཧཱ། ཞེས་བརྗོད་ན་ཞག་<line/>
བདུན་ནས་སོས་པར་འགྱུར་རོ། །ཡང་གསོད་པའི་ལས་བྱ་བར་འདོད་ན། ཧཱུཾ་ལས་སྐྱེས་པའི་མི་གཡོ་བ་ལོང་བ་ཞེས་བྱ་བ་ཤིན་ཏུ་དམར་བའི་མིག་གཅིག་ཡོད་པ། རལ་གྲི་<line/>
དང༌། ཞགས་པ་ཅན། །བ་དོག་ལྗང་ནག་རྩུ་བ་ཅིང་འཁྲུག་པ། རིན་པོ་ཆེའི་བྲག་ཕུག་ཏུ་གནས་པ་ལ་དུས་རྟག་པར་རྒྱུན་དུ་མཆོད་ནས་གྲུ་གསུམ་ཐམས་ཅད་ཀྱི་དབུས་<line/>
སུ་བསམས་ཏེ་ཤ་དང༌། ཁྲག་དང༌། དུག་དང་གཟུགས་བརྙན་རྣམས་ཞལ་དུ་བསྲེགས་ན་མྱུར་དུ་འཆིའོ། །རེངས་པར་འདོད་པས་རྔ་མོའི་རུས་པ་ལ་ཛེ་ཏ་ཡ་ཛེ་ཏ་ཡ་ཞེས་<line/>
སྟོང་རྩ་བརྒྱད་དུ་སྲེག་གོ །ལྐུགས་པར་འདོད་ན་རའི་ཤ་ལ་བྷ་ཏི་ར་བྷ་ཏ་རི་ཞེས་ཁྲི་ཚོ་གསུམ་སྲེག་གོ། །སྨྱོ་བར་འདོད་ན་ཁྱི་ཤ་དང༌། ཆང་དང༌། དུག་སྣ་ཚོགས་པ་ལ་ཨུཏྨནྡོ་<line/>
ནྨང་ཞེས་སྟོང་རྩ་བརྒྱད་སྲེག་གོ །དགྲ་བོའི་མིག་ལོང་བར་འདོད་པས་སྐྱེར་པའི་ཤིང་དང༌། བོང་བུའི་རྟུག་བ་ལ་ཨ་ཏ་ཀ་ར་ཞེས་སྟོང་རྩ་བརྒྱད་དུ་སྲེག་གོ །ཤ་ལྔ་བདུད་རྩི་<line/>
ལྔ་དང༌། རྔ་མོའི་རུས་པ་ལ་མོ་ཧ་ཡ་ཞེས་སྟོང་རྩ་བརྒྱད་བསྲེགས་ན་རྨོངས་པར་བྱེད་དེ། །ཡུང་བ་དང༌། ཙནྡན་ལ་ཛྭ་ར་ད་པ་ན་ཡ་ཞེས་བརྒྱ་རྩ་བརྒྱད་བསྲེགས་ན་ཡམས་<line/>
</page>
<page index="33" id="253B">འཆད་དོ། །སྦལ་པ་ཛི་ར་དང༌། ཁྱི་ནག་པོའི་ཤ་ལ་ཙི་ཏི་ཛྭ་ལ་མ་པ་ན་ཡ་སྟོང་བསྲེགས་ན་མཛེ་འཆད་དོ། །ཁུ་བ་དང༌། ཁྲག་དང༌། དྷ་དུ་ར་ལ་སུ་ཏྲི་ཚིན་དམ་ཞེས་སྟོང་རྩ་བརྒྱད་<line/>
བསྲགས་ན་མངལ་བསྐམས་སོ། །གཏུམ་པོ་དྲག་པོའི་ང་རྒྱལ་གྱིས། །དུར་བའམ་གི་ཝང་ངམ་ལན་ཚྭ་འམ། །རྒྱ་སྐྱེགས་བསྲེགས་ན་ཡམས་ནད་དང༌། །འཁྲུག་དང་<line/>
འཇིགས་དང་འབྱུང་པོ་ལྡོག །ཞོ་དང་ཀུ་མུ་ད་དང་སྦྲང༌། །བྱ་རྒོད་ཀླད་པ་ཁྭ་ཡི་ཚིལ། །འདི་རྣམས་བསྲེགས་ན་སྨྱོ་ནད་དང༌། །ལྒང་དང་བུ་མི་ཐོན་པ་སེལ། །ཀྱེ། གཞན་ཡང་<line/>
སྔགས་ཀྱི་རྒྱལ་པོ་འདིས། །སྣ་ཚོགས་ལས་རྣམས་འགྲུབ་འགྱུར་ཞིང༌། །བརྟན་པ་ཆེན་པོའི་ཡེ་ཤེས་ནི། །འགའ་ལས་མྱུར་དུ་ཐོབ་བྱེད་ཅིང༌། །གཡོ་འདོད་སྲེད་ལ་བླ་མ་<line/>
སླུ༑ ༑ཚིག་ལ་སེམས་ཤིང་དོན་མི་ཚོལ། །བག་མེད་གཡེང་དང་སེར་སྣ་དང༌། །བརྐམ་ཆེན་སྙིང་རྗེ་མེད་པས་ནི། །བསྐལ་པ་བརྒྱ་དང་སྟོང་ཕྲག་ཏུ། །བསྒྲུབས་ཀྱང་ནམ་<line/>
ཡང་མི་འགྲུབ་སྟེ། །ལུས་དང་ངག་དང་ཡིད་ཀྱི་སྒོ། །ངལ་བ་ལས་ནི་གཞན་དུ་མིན། །བཟའ་བཏུང་ཞིམ་པོ་སྣ་ཚོགས་རྣམས། །རྟག་པར་ཉིན་རེ་དུས་གསུམ་དུ། །<line/>
གྲོགས་པོ་ཀུན་ལ་བྱིན་པས་ཀྱང༌། །ལན་གཅིག་བླ་མའི་མཆོད་པ་ཡི། །བརྒྱ་ཡི་ཆར་ཡང་མི་ཕོད་དོ། །དེ་ནས་དེའི་ཚེ་ལྷའི་དབང་པོ་དགའ་རབ་དབང་ཕྱུག་ལ་སོགས་པ་<line/>
</page>
<page index="34" id="254A">༄༅། །ལྷའི་བུ་དྲུག་ཁྲིས་ཁྲོ་བོ་ཆེན་པོ་མི་གཡོ་བ་ལ་བསྟོད་པ། ཀྱེ་ཧོ། རྩེ་བའི་སེམས་མངའ་འོན་ཀྱང་འཁྲུགས་འདྲ་ཞིང༌། །དགའ་ཞིང་ཤིན་ཏུ་<line/>
དག་ཀྱང་ར་རི་སྣ་ཚོགས་སྤྲས། །ལྷ་ཡི་ཁམས་རྣམས་ཀུན་ལ་རལ་གྲི་ཕྱར་བའི་ཚེ། །ལྷ་མིན་ཚོགས་ཀུན་བརྒྱལ་ཞིང་རབ་ཏུ་སྐྲག་པར་སྣང༌། །སྲིད་པའི་ཉོན་མོངས་<line/>
ཀུན་ལ་བསྡིགས་པའི་སྡིགས་མཛུབ་ཀྱིས། །བདུད་རྣམས་བརྒྱལ་ཞིང་སྐྲག་ནས་སྐད་ཕྱུང་ཐག་རིང་འབྲོས། །ཡི་གེ་ཕྱེད་པ་ཨ་ཧེའི་ཀུ་ཅོས་ལོག་པའི་[?] ཕྱོགས་<line/>
སྐྲག །ཆེ་བ་ཡི་ནི་ཤིན་ཏུ་ཆེ་གྱུར་སྐུ་མངའ་ཁྱོད་ཀྱི་སྐུ། །ཕྱོགས་བཅུའི་སངས་རྒྱས་རྣམས་ཀྱིས་ཤིན་ཏུ་བསྔགས་ཤིང་བསྟོད། །ཀླུ་རྣམས་ཀུན་འདུས་པས་ནི་<line/>
ཆ་ཤས་ལུས་ཀྱིས་ཕྱོགས་པར་བརྒྱན། །ལྷ་དབང་བུ་མོ་རྣམས་ཀྱིས་རིན་ཆེན་སྣ་ཚོགས་རྒྱན་རབ་གསོལ། །སྤྱན་བགྲད་ལྗགས་འདྲིལ་སྟག་ལྤགས་འཛིན་པ་<line/>
ཁྱོད་ལ་བསྟོད། །བསྟོད་པ་ཆེན་པོ་དེས་བསྟོད་ནས་ཚངས་པ་ཆེན་པོ་ལ་སོགས་ལྷ་ཚོགས་ཐམས་ཅད་བཅོམ་ལྡན་འདས་ལ་མངོན་པར་དགའོ། །འཕགས་པ་མི་<line/>
གཡོ་བའི་རྟོག་པའི་རྒྱལ་པོ་ལས། སྦྱིན་སྲེག་གི་ལེའུ་སྟེ་བདུན་པའོ།། །།འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་འབུམ་པ་ལས། དངོས་<line/>
</page>
<page index="35" id="254B">གྲུབ་ཐམས་ཅད་ཡོངས་སུ་འབྱུང་བ་ཞེས་བྱ་བའི་རྟོག་པ་རྫོགས་སོ།། །།པཎྜི་ཏ་ཨ་ཏུ་ལ་ད་ས་བཛྲ་དང༌། བོད་ཀྱི་ལོ་ཙྪ་བ་མར་པ་བནྡེ་ཆོས་ཀྱི་དབང་<line/>
ཕྱུག་གྲགས་པས་བསྒྱུར་བའོ།། <line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
